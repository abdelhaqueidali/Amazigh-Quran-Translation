1
[Tasaduft]

1 S yism n Ṛbbi amallay amsmullu
2 Amuy i Ṛbbi lli mu tga tulɣit tinns, Ṛbbi n iɣzwarn, kra gan
3 Amallay amsmullu, ɣ tmzwarut ula ɣ tmggarut
4 Agllid n wass n ufra, ass n ussḥsu, kraygat yan d mad iskr
5 Ha nn kyyin ka s nssumd, d kyyin ka ad nmmtr
6 Smun aɣ, tmlt aɣ, aɣaras yuɣdn
7 Aɣaras n willi tsnnufat, ur d ayt tiyuri, ula imuḍḍaṛ

2
[Tafunast]
S yism n Ṛbbi amallay amsmullu
1 **alif**-**lam**-**mim**: Ṛbbi ka ad issnn mad srs iwatts?
2 Ɣwad ad igan adlis, ur gis turda, iga tifawt n imkṣaḍ n Ṛbbi
3 Ɣwilli flsnin s untal zun d Ṛbbi, d yinirn, d tɣrɣart, aywan ar ttẓallan, ar akkan ɣ ɣaylli asn nurg
4 D ɣwilli flsnin s ma nn fllak igguzn, ad t igan d **lqʷran** d mad d igguzn izwar k, d tmggarut, ssnn is d tqqan
5 Ɣwinn (ɣʷin?) munn d uɣaras n Ṛbbi nnsn, ɣiklli gan wid ṛwanin
6 Amma ɣwilli nblnin, ha nn ingadda ukan darsn, iɣ tn tssiwdt, d iɣ tn ur tssiwdt, ha nn ur ad flsn
7 Acku imsl Ṛbbi wulawn nnsn, d imzgan nnsn, ig amdlu f walln nnsn, ha nn tqql srsn tmmara iggutn?
8 Ha nn illa ɣ middn mad ittinin, nfls s Ṛbbi, d wass amggaru, macc nttni ur gin inaflasn
9 Ar ttknadn Ṛbbi d willi flsnin, awa, ha nn ur ad ttknadn a bla ixfawn nnsn, sul ur as frikn? 
1 acku tlla tmaḍunt ɣ wulawn nnsn, s asn issugt Ṛbbi tayyaḍ, d tlla asn tmmara tamagẓaẓt, f uylli sskirkksn
11 D iɣ asn ittunna ad ur tsgufsum ɣ yiggi n wakal, nnan: ha nn ad akkʷ nga d imssawkan
12 Awa, ha nn nttni s yixfawn nnsn gan igufsa, macc ur as frikn
13 D iɣ asn ittunna: aywa flsat, ɣik lli flsn middn, nnan: awa ad nfls ɣik lli flsn imṣuḍn, macc ur srs ssinn
...

62
[Tamunt ɣ yimalass (aṣiḍyas)]
S yism n Ṛbbi amallay amsmullu
1 Hann ar immuy i Ṛbbi kra illan ɣ ignwan, d kra illan ɣ wakal, iga agllid afuẓaṛ, iga anddabu amusnaw
2 Ntta s ixf nns ad d yuznn amazan ɣ iqubbann: ad tn igan d waɛṛabn, acku ur aqqran, ula ar ttaran, ɣikann d ntta ur ad ittara zun nttni, ar fllasn yaqqra aylan n Ṛbbi ad tn igan d **lquran**, d ar tn issɣus, yaywa ar asn immal adlis, d tmussni, waxxa s tt inn kkan ɣ mad izrin llan ɣ tillas llasnin
3 Ɣikann d wiyyaḍ gisn ur disn nyalkamn, ntta ad igan anddabu amusnaw
4 Ɣikann ad igan tulluɣt n Ṛbbi, ar tt yakka i wanna ira, acku akuc iga bu tulluɣt iggutn
5 Hann anaw n willi f d tgguz **ttawrat** macc ur ad srs skarn, hann gan zun d aɣyul yusin idlisn, ixx ɣ wanaw n mddn lli sskirkkisnin timitar n Ṛbbi?! Hann akuc ur ad ismun d uɣaras mddn ganin inẓḍamn
6 Ini asn: wa willi sgdnin s **ttawrat** iɣ tɣalm is tgam ayt Ṛbbi tufm mddn? Aywa, ttrat i Ṛbbi tamttant iɣ tgam imuɣẓann?
7 Awa, hann ur sar rad t ttrn akkʷ, acku kṣuḍn aylli zwarn ifassn nnsn skrn t, hann akuc issfaw inẓḍamn
8 Ini asn: hann tamttant lliɣ ad trwalm, hann rad kʷn tamẓ, taywam tiwrrim s dar umassan lli ifawn kra intln, ula kra d yuggan, yaywa iml awn aylli s tt inn tkkam ar t tskarm
9 Wa willi flsnin: iɣ ittuɣra s tẓallit zɣ wass n imalass: **ljamɛ**, aywa wattsat taẓallit n Ṛbbi tajjim tunuzt, hann ɣikann yuf awn tt iɣ tgam wid ssnnin
1 iɣ tufra tẓallit aywa lluzzuyat ɣ iggi n wakal, ar tsiggilm ɣ tulluɣt n Ṛbbi, taywam ar taddrm Ṛbbi bahra bar ad tgim imrkidn
11 Iɣ ẓṛan talzazt nnɣ urarn ar srs ttazzaln, aywan fln k a amazan tbiddt ar fllasn taqqrat, aywa ini asn: hann aylli illan ɣ dar Ṛbbi yuf urarn ɣiklli yuf tanzazt, acku akuc yuf kra yakkan

63
[Izballaɣn]
S yism n Ṛbbi amallay amsmullu
1 Inna Ṛbbi i umazan nns: iɣ k id uckan izballaɣn nnan: hann nga inagan is tgit amazan n Ṛbbi, acku akuc issn is tgit amazan nns, hann akuc issn izballaɣn is gan imsskirkksn
2 Skrn ɣ tgalliwt nnsn asntl, aywan anfn i uɣaras n Ṛbbi, hann innukma uylli s tt inn kkan ar t skarn
3 Ɣikann acku kkan tt inn flsn, aywan nbln daɣ, s imsl Ṛbbi ulawn nnsn, hann nttni ur ad t ssnn
4 Iɣ ad tn tettmnadt ar k tssusum tiddi nnsn, iɣ ad sawaln ar tssfladt i wawal nnsn, zun d igjwan bddnin, ar ttɣaln is d kraygatt taɣuyyit is d nttni a f tlla, nttni gan amagzan, aywa sḍucci gisn, ad tn irgn Ṛbbi, manik s snfln tifawt s tillas?
5 Iɣ asn ittunna: ackat t, ad awn ittr umazan i Ṛbbi asaruf, aywan ssfrɣn ixfawn nnsn, s tn tannit ar ttanfn i ɣikann, acku gan imnnumɣrn
6 Hann igadda ukan darsn, iɣ asn tssurft, d iɣ asn ur tssurft? Hann ur sar rad asn issurf Ṛbbi, acku akuc ur ad ismun d uɣaras mddn ganin infraɣ
7 Nttni ad ittinin, hann ad ur takkam i willi llanin ɣ dar umazan n Ṛbbi ard iɣ bḍan, awa hann lmrs* n ignwan d wakal iga a ɣar win Ṛbbi, macc izballaɣn ur rad t ssnn
8 Ar ttinin ad nggal iɣ nurri ɣr **lmadina** ad sar gis issufɣ umdwas amnugr, hann tadusi tga a ɣar tin Ṛbbi, d umazan nns, d inaflasn, macc izballaɣn ur rad t ssnn
9 Wa willi flsnin, hann ad kʷn ur isngiri wayada nnun, d tarwa nnun d uɣaras n Ṛbbi, hann wanna ingaran d ɣikann hann iga zɣ imukal
1 aywa, ar akkayat zɣ aylli awn nfka maḥdd urta d tucki **tmttant**s yan gigun, yayw ar ittini: wa akuc, mtad is iyi tsugrit ar imikk ɣ uzmz d yaẓn, fad ad akkaɣ, sul gɣ yan zɣ imuknan
11 Hann akuc ur sar rad ismatti azmz n iman iɣ tn ilkm uzmz n **tmttant**, acku akuc iga amussn n kra tskarm

64
[Taɣndaft]
S yism n Ṛbbi amallay amsmullu
1 Ar ittummuy i Ṛbbi kra illan ɣ ignwan, d kra illan ɣ wakal, tagldit tga tinns, ɣiklli tga tamayt tinns, ntta iẓḍaṛ i kra illan
2 Ntta ad kʷn iskrn, gigun amnabal, ɣiklli anaflas, hann akuc iga amannay n kra tskarm
3 Iskr ignwan d wakal s unzgi, yaywa issulf kʷn, sul issfalki iwlafn nnun, hann dars ad nn tra tuɣult
4 Issn mad illan ɣ yignwan d wakal, ɣiklli issn mad t nnḥḍam, ula mad d tssuggam, hann Ṛbbi iga amassan n kra tswingimm
5 Is kn id ur yucki unɣmis n ɣwilli nblnin ɣ mad izrin? Ha nn mḍin tassast n warrazn nnsn, ɣiklli asn tlla tmmara tamagzaẓt 
6 Ɣikann acku kkan tt inn imazann nnsn ar asn d ttawin timitar, nnan: maxx is d afgan a rad aɣ ismun d uɣaras? Aywan nbln anfn i uɣaras n Ṛbbi, awa ha nn Ṛbbi ur fllasn ilkim, acku Ṛbbi iga amadwas amttugaḍay
7 Ɣaln ɣwilli inblnin, is ur sar rad d nkrn ɣ ismḍal nnsn, ini: ɛad, tagallit s Ṛbbi a s rad sul tnkrm, sul tettusqsim ɣ kra tskrm, ha nn iga amussn n kra tskarm
8 Aywa, flsat s Ṛbbi d umazan nns, d tifawt lli d nssugz: **lquran** ha nn akuc iga amussn n kra tskarm
9 Kʷti d ass lli ɣ rad kʷn ismun Ṛbbi ɣ wass n tɣrɣart u, ad t igan d wass n unmuqqar, ɣwann ad igan ass n tɣndaft, ha nn wanna iflsn s Ṛbbi, ar iskar mad ifulkin rad fllas nssitti ibkkaḍn nns, naywa nsskcm t s turtitin lli mu ngin isaffn ɣ ddawat nnsnt, aywan zdɣn bdda gisnt, ɣik ann ad igan amrkid anmɣur
1 amma willi nblnin sskirkksn timitar nnɣ, ha nn winn ad igan ayt lɛfit rad bdda giszzdɣn, ixx ɣ tuɣult!
11 Ha nn ur ad tkkat kra n twaɣit bla s turayt n Ṛbbi, wanna iflsn s Ṛbbi, ha nn rad ismun ul nns d uɣaras, acku akuc iga amassan n kra illan 
12 Aywa sgdat i Ṛbbi, tsgdm i umazan, iɣ tugim, ha nn ad akkʷ illan xf umazan nnɣ, d usslkm ifawn
13 Yaywa Ṛbbi imla aɣ: ha nn **Allah** {ɛazza wajjalla} ur illi kra n Ṛbbi bla ntta, ha nn akuc a mu ttggan inaflasn tawrit nnsn ɣ ufus nns
14 Wa willi flsnin: ha nn amagzar nnun, illa ɣ tmɣarin nnun d tarwa nnun, awa ikṣuḍat gisn, macc iɣ tsifsism, taywam tzzrim asn t, tssurfm asn, ha nn akuc iga amssaruf amsmullu
15 Ha nn ad akkʷ iga wayada nnun d warraw nnun d tmrwayt, ha nn tiɣrad ggutnin llant ɣ dar Ṛbbi
16 Aywa ikṣuḍat Ṛbbi s unck nna mu tẓḍaṛm, tssfldm i mad awn ittunnan, taywam tsgdm, sul ar takkam, ha nn iga afulki i ixfawn nnun, ha nn wanna iḥḍan ixf nns ɣ tassast n wayada nns, ha nn winn ad igan imrkidn
17 Iɣ ad tṛṭṭlm i Ṛbbi aṛṭṭal ifulkin, ha nn rad awn t irar xf snat tikkal, sul issurf awn, acku akuc iga asnnmmar anmmazzu
18 Ntta ad igan amassan n kra iḥḍan, ula kra d yuggan, ɣiklli iga andabu amusnaw

67
[Tagldit]
S yism n Ṛbbi amallay amsmullu
1 Irɣuda ɣwalli mu tga tgldit ɣ ufus nns ad t igan d Ṛbbi, yattuy f imrwasn nkra iskr, ntta ad iẓḍaṛn i kra illan
2 Ntta ad iskrn tamttant (**lmut**) d tudrt, fad ad kn yarm, yaywa isti ma mu gigun fulkin iskkirn nns, ntta ad igan anddabu amssaruf 
3 Ɣwalli iskrn sa ignwan yan f iggi n yan, ur tlli kra n tmzrayt ɣ kra iskr umallay, aywa rar iẓṛi s ignna is rad tannit kra tsttiɣt
4 Aywa, siwrri iẓṛi snat tikkal, hann ar ak d itturray iẓṛi iga amnnugr, ɣiklli iga amnngṛaẓ
5 Tagallit ar nssuggla* yad ignna lli d yaẓn s itran ɣiklli gisn nskr imrruyn ar kkatn iblasiwn, naywa nsgudi asn tammara tafdaddayt
6 Ɣiklli tqql tmmara n urwass s ɣwilli nblnin s Ṛbbi nnsn, nnx ɣ tazduɣt!? 
7 Iɣ nn gis ḍṛn ar gis ssflidn i tḥiṭṭit nns, yaywa ar ittsis
8 Yaẓ d ad ibbaqqi s turfa, kudnna ann ukan gis iḍṛ yan ugzdi, ar t saqsan imḥḍan nns ar asn ttinin, maxx is kʷn nn ur yucki umssiwd?
9 Nnan asn ɛad, yucka aɣ yad umssiwd, macc nsskirkks t, naywa nenna ur d izzugz Ṛbbi mqqar d kra, hann knni ur tllim bla ɣ tillas llasnin
1 nnan: mtad is ad nssflid nɣ ad nswingim ur rad akkʷ ng ɣ ayt uẓiẓn? 
11 Aywan zzigzn abkkaḍ nnsn, awa ad imzi Ṛbbi ayt tmẓla
12 Hann ɣwilli ttikṣuḍnin Ṛbbi nnsn ɣ untal, illa asn usaruf d tɣrad ggutnin
13 Awa, ɣilad adrat i wawal nnun, nɣ as tullm, hann Ṛbbi iga amassan n kra tswingimm
14 Maxx is ur issn mad iskr? Sul ntta iga amssulɣu amussn
15 Ntta lli awn iskr akal issanun t, issanun t, aywa mmudduyat s tsggiwin nns, taywam ar tcttam ɣ tikki nns, hann iɣ d tffaɣm ɣ ismḍal, dars ad nn tram
16 Is ur tkṣuḍm ɣwalli s tnnam illa ɣ ignna ad srun isnnstm akal? Siɣ ad srwn ittmduday?
17 Nɣ d is ur tkṣuḍm ɣwalli s tnnam illa ɣ ignna ad kʷn isgl s umẓrar (umẓṛaṛ)? Inna Ṛbbi: hann rad sul tssnm manik rad kʷn mrrtɣ? 
18 Tagallit ur ad sskikksn ɣwilli tn zwarnin, awa manik srsn tga tkṛẓi inu?
19 Maxx is ur ad ttannin igḍaḍ ɣ iggi nnsn ar fssrn ifarrayn nnsn? Ar tn smunan ur tn yumẓ ɣ ignna bla amallay, hann ntta iga amannay n kra illan
2 nɣ d mad iga ɣwad lli s tnnam gan inmyallaln ran ad kʷn id nniln bla amallay? Hann ur llin imnabaln a ɣar ɣ tkndawt
21 Nɣ d mad iga ɣwad lli awn yakkan iɣ yumẓ Ṛbbi ayada nns? Macc hann zzugazn ukan sul ɣ unḥimar ditun
22 Maxx is ingadda ɣwalli ittidun f udm nns yawi tikni, d ɣwalli ibiddn ar ittmnad imun d uɣaras yuɣdn? 
23 Ini: hann Ṛbbi ntta ad kʷn iskrn, yaywa iskr awn assfld, d iẓṛi, d ulawn, macc idrus ad t ttalɣm
24 Ini: ntta a kʷn igran ɣ iggi n wakal, hann dars a ɣ rad nn tmunm
25 Ar ttinin: awa, managu rad yili ɣikad iɣ tgam imuɣʷẓann? 
26 Ini: hann ur tlli tussna bla ɣ dar Ṛbbi, hann ad akkʷ giɣ nkki d umssiwd amssfru
27 Is ukan ẓṛan tammara taẓ d, s sggann udmawn n ɣwilli nblnin, s asn ittunna: ɣwad ad igan ɣaylli s tt inn tkkam ar t ttɣawalm?
28 Ini: is tssnm iɣ iyi isrfufun Ṛbbi nkki diti illan? Nɣ aɣ ismulla? Ma rad ijjnjm imnabaln ɣ tmmara tamagzaẓt (tamagẓaẓt)? 
29 Ini: hann ntta ad igan amallay, nkkni nfls srs, ntta a mu nga tawrit nnɣ ɣ ufus nns, hann rad sul tssnm manwanna illan ɣ tillas llasnin
3 ini: is tssnm iɣ gguzn waman nnun s tsila, matta ɣwann iran ad awn d yawi aman nginin? 

68
[Tazzit (aɣanib)]
S yism n Ṛbbi amallay amsmullu
1 **nnun**: Ṛbbi ka ad issn mad srs iwatts, iggulla Ṛbbi s **nun** d tazzit (aɣanib): **lqalam**, d kra srs ttaran
2 Amki tgit a amazan anafal, s tnafut lli ak ifka Ṛbbi nnk
3 Hann llant ak tɣrad ur ttubaynin
4 Hann kyyi llant fllak timitar fulkinin
5 Hann rad tẓṛt kyyi, ɣiklli rad ẓṛin nttni
6 Man wanna gigun igan anafal
7 Hann Ṛbbi nnk issn ɣwalli ifrɣn f uɣaras nns, ɣiklli issn mad dis imunn
8 Hann ad ur tsgdt i imsskirkksn
9 Han ran gik ad fllasn tsifsist, aywan ula nttni sifsisn fllak, s tuḍḍṛt kyyi ula nttni
1 hann ad ur tsgdt i kra igan imgilli f mad igan inzgi ula mad igan abnnan, sul ig amttulku, acku ur yili atig
11 Hann iga aqjjam: ar yaddra middn s gar, ɣiklli tabalist gr middn
12 Ig amttugi n wafulki, sul imun gis kra igan gar
13 Iga zun d afunas, ɣ kraygat tasga, sul d uggar n ɣikann aḥḥram, ur ittussan babas?
14 Ifka as Ṛbbi ayada d tarwa, sul yagʷi **lislam**?
15 Inna Ṛbbi: iɣ ad fllas ttuɣrin aylan nnɣ, inna: ɣayad iga a ɣar umin n imzwura
16 Inna Ṛbbi: rad as nskr gar tamatart ɣ iggi n uɣnzur nns ma s ittussin
17 Inna Ṛbbi hann nmrrt ayt **makka**, ɣiklli nmrrt ayt turtit, aylliɣ ggullan a sar t mgrn ɣ tiylgi
18 Macc ur nnin iɣ ira Ṛbbi
19 Issutl as yan umssutl ɣ dar Ṛbbi nnk ṭṭaṣn nit sul, zɛma isɣr t Ṛbbi, isngiri tn d tiyyafut nns
2 s tga zun d asaɣur isggann
21 Is ukan ifaw uzal, ar yaqqra kra gis i kra
22 Ar ttinin nkrat zikk s tmgra nnun iɣ rad tmgrm?
23 Hann ddan s tbḥirt macc s tuntla
24 Nnan: hann ad fllawn ur ikcim ɣ wass ad ɣ tbḥirt kra n umẓluḍ
25 Nkrn taylgi s tazzla, nnan nẓḍaṛ ad tt (a [S]tt) nmgr
26 Is tt ukan ẓṛan tjdr nnan: hann nḍḍṛ aɣaras srs
27 Nɣ d ula nkkni nga imẓlaḍ?
28 Inna ɣwalli gisn iswingimn: maxx ur awn nniɣ aywa, ttrat Ṛbbi ad awn issurf?
29 Aywan nnan: tumayt i Ṛbbi nnɣ, hann nkkni nkka tt inn nga inẓḍamn
3 yaywa kra gisn ar ittmnad ɣ kra, ar ttmzawarn
31 Nnan: aḥḥ n iɣnan nnɣ, nkkni nkka tt inn nzri awttu graɣ d Ṛbbi
32 Bar Ṛbbi nnɣ ad aɣ t isnfl s mad tt (ma [S]tt) yufn, hann nkkni nẓuẓḍ a ɣar ɣ Ṛbbi nnɣ
33 Ɣikann d tmmara, macc tammara n tmggarut tggut, mtad is gan wid ssnnin
34 Hann ɣwilli kṣuḍnin Ṛbbi, llant asn ɣ dar Ṛbbi nnsn turtitin n tnafut: **jannat nnaɛim**
35 Maxx is rad nsgiddi **imuslmn** d iknnafn?
36 Ma kʷn yaɣn, manik s tɣalm?
37 Nɣ d is darun kra n udlis ar gis taqqram?
38 Illa awn gis mad tsttim
39 Nɣ d is darun imqqunn ttyaran fllaɣ ar ass n ussḥsu? Fad ad tskrm mad tram
4 aywa, saqsatn man wanna s umẓn?
41 Nɣ d is darsn imdraw? Awa, ad d awin imdraw nnsn iɣ gan imuɣʷẓann?
42 Kti d ass lli ɣ rad biddn f yan uḍaṛ, fad ad ḥsun s asn ittunna aywa, gguntuyat macc ur as ẓḍaṛn
43 Aywan sɣlullin alln nnsn, ar tn tsxnunus tnnugrt, hann kkan tt inn ar asn ittunni yad aywa guntuyat aylliɣ gan imdwas
44 Ajj iy s ɣwalli isskirkksn **lqʷṛan** ad, ad t mrrtɣ, hann rad asn nsalu, imikk s imikk sul ur as frikn, ar diɣ tettyamaẓn
45 Sul rad tn sgruɣ, acku takndawt inu tdus
46 Maxx is ad tn tsaqsat ɣ tɣrad? Sul nttni usin azaẓu (aẓaẓu*?) n tfgurt?
47 Nɣ d is darsn adlis intln ar gis aqqran? 
48 Aywa, ẓiḍṛ i izrf n Ṛbbi nnk, hann ar ur tgt zun d bu uslm, aylliɣ iɣra i Ṛbbi macc iga amɣilf
49 Mtad is t id ur tnnil tmllawt zɣ dar Ṛbbi nns, a sar nn iḍṛ ɣ taɣart sul ig mẓẓi
5 macc istit Ṛbbi nns yaywa iskr gis yan ɣ ɣwilli rwanin
51 Ha nn ɛlayn akkʷ jdrn ɣwilli nblnin s iẓllugn nnsn, aylliɣ ssfldn i **lqʷṛan** aywan ar ttinin: hann iga anafal
52 Ntta ur igi bla asskti i kra illan

69
[Taɣrɣart-3]
S yism n Ṛbbi amallay amsmullu
1 Taɣrɣart lli d iqqann, lliɣ rad yaggʷ kra ɣ skrn tikrkas
2 Aḥḥ manik tga tɣrɣart ann iɣ d tugga!? Hann isrfufn n Ṛbbi kra tt isskirksn
3 Man wanna rad ak iml taɣrɣart ann lli d iqqann?
4 Hann **tamud**d **ɛad** sskirkksn taɣrɣart nns rad tili
5 Amma **tamud** hann rfufunn s tɣuyyit
6 Amma **ɛad** bann rfufunn s kigan n waḍu isɣuyyin
7 Igr t fllasn Ṛbbi sa waḍan, d tam ussan zdinin, s ar ttannit middn ḍṛan gis zun d igjwan n igujjaf mmarnin
8 Awa, is asn jju tẓlit agaluz?
9 Yucka d **firɛawn** d mad t izwarn, d ayt iɣrman s ubkkaḍ
1 aywan mmzrin d umazan n Ṛbbi nnsn, ɣikann a x tn yumẓ yan wammaẓ yussn
11 Hann aylliɣ attuyn waman, nusi kn (kʷn) f igi (iggi) n tanawt
12 Fad ad awn gis nskr asskti, ad t ḥsun imzgan (imzzaɣ) ssflidnin
13 Hann iɣ ittuṣwaḍ ɣ isk yan uṣwaḍ
14 Siɣ ittyasay wakal d idrarn nmiqqirn gratsn, aywan qrssin s yat tkklit
15 Hann akud ann (kudann) tlkm tɣrɣart
16 S istɣ ignna acku akud ann (kudann) ilmḍ
17 S bddn (biddn) inirn ɣ tsggiwin (tsigiwin) n ignwan, aywan asn ttam gisn adabu n Ṛbbi nnk ɣ wass ann (ɣass ann) f iggi (igi) n umgṛaḍ (umgraḍ) nnsn
18 Ɣ wass ann (ɣass ann) a rad tgim ddrst, fad ad tḥsum, ur ad gigun intl mqqar d umuya (amya) ɣ ɣaylli tskrm
19 Inna Ṛbbi: hann wanna mu ittufka udlis nns ɣ ufus nns afasi ar ittini: aywa amẓat ɣrat adlis inu ifulkin
2 hann nkki kkiɣ tt inn ɣ tudrt inu, ssnɣ is rad ttusqsiɣ
21 Inna Ṛbbi: ɣwad, hann illa ɣ waddad ifjjijn
22 Ɣ turtit yattuyn
23 Aẓway n tẓṛmin (tẓrmin) nns yaẓ d afus bla takrrayt
24 Ar asn ittyawnna (ittunni): aywa ar cttayat ar tssam, hann urɣud awn s ɣaylli tzzrim ɣ ussan zrinin ɣ tudrt
25 Amma wanna mu ittufka udlis nns ɣ ufus nns aẓlmaḍ, hann ar ittini: mra hlli ur iyi ittufka (ittufki) udlis inu? 
26 Ula ssnɣ ma ɣ rad ttusqsiɣ
27 Mra hlli tga tmttant (**lmut**) awttu gr iyi d tudrt ad? 
28 Acku ur flla yusy wayada inu mqqar d amya
29 Ɣiklli iy tfl tdusi inu
3 kudnna ad ittunna: aywa, amẓat t, krfat t
31 Tawim t tgrm (tluḥm) t inn ɣ uẓiẓn
32 Aywa, ṛẓiyat (rẓiyat) t ɣ ssfud n uzzal, tiɣzi nns, illa gis sa id mraw (samraw niɣ d kṛaḍ wagnarn d mraw) n iɣil
33 Hann ikka tt inn ur iflis s Ṛbbi mqqurn
34 Ɣiklli ur ad ikkat takrrayt f umttcu n imẓlaḍ
35 Hann ɣ wass ad (ɣass ad) ur dars ɣ ɣid amddakkl
36 Ula tirmt bla ɣ uṛṣḍ (urṣḍ) lli ingin ɣ ayt urwass
37 Ur ad t ictta bla imnabaln
38 Inna Ṛbbi: ad ggalɣ s mad ttmnadm
39 Ula mad ur ttmnadm
4 amki iga **lqʷṛan** ad bla tinnit n umazan iṛwan (irwan)
41 Hann ur igi urarn n umarir, macc idrus ad tflsm
42 Ula iga awal n ugzzan, macc idrus ad tkttim
43 Hann ad iga d uguz zɣ dar Ṛbbi n kra illan
44 Hann mtad is fllaɣ iskr kra n tkrkas
45 A sar t nsrfufn s tdusi nnɣ
46 Sul nbbi as aẓaṛ (aẓar)n ul
47 Mqqar d yan gigun ur iẓḍaṛ (iẓḍar) ad fllas irar
48 Hann **lqʷṛan** iga asskti n ɣwilli kṣuḍnin Ṛbbi
49 Hann nkkni nnsn is gigun llan imsskirkksn
5 hann iga tamgṛaẓt (tamgraẓt) i imnabaln
51 Hann iga inzgi ɣ ur tlli turda
52 Aywa, mmuy s yism n Ṛbbi nnk amqqran

70
[Tiskʷfal]
S yism n Ṛbbi amallay amsmullu
1  Hann nmmtr yan immtri ad d tgguz tmmara ur intiln
2 F imnabaln, tammara ann ur illi mad iẓḍaṛn ad tt fllasn irar
3 Tammara ann tgguz d ɣ dar Ṛbbi n ignwan
4 Ar dars aqqlayn inirn d imann: **jibril** ɣ wass tga tɣzi nns smmus id mraw (smmumraw nɣ d sin wagnarn d mraw) n igim n usggʷas
5 Awa, aywa ẓẓiḍṛ, sul aẓẓiḍṛ ifulkin
6 Hann nttni ɣaln tammara is nn taggug?
7 Macc nkkni ar tt nttmnad taẓ d
8 Ɣ wass lli ɣ rad ig ignna zun d afssay n uẓṛf (nqqrt)
9 Gin idrarn zun d taḍuḍt
1 ɣik lli rad isaqsa umddakkl  ɣ umddakkl nns? 
11 Waxxa ttussann gratsn, sul ig tayri dar uknnaf ad isnfl ixf nns s warraw nns, fad ad injm ɣ tmmara n wakud ann
12 Sul d tmɣart nns d gʷmas
13 D twja nns lliɣ d inkr
14 D kra illan ɣ iggi n wakal ad hlli injm
15 Awa, hann uhu, hann tqqan t id lɛfit
16 Lli rad isskmḍ ilm nns
17 Taywa ar taqqra i walli yurrin yagʷi **lislam**
18 Yaywa ismun ayada ikms t
19 Hann afgan ittuskar iga amnnxcf
2 iɣ t isli uẓṛuḍ issɣilf
21 Iɣ t tsli tulluɣt ikms
22 Mad ur igin imẓẓallan
23 Willi bdda ttẓallan
24 D willi mu tlla takuti ittussann ɣ wayada nnsn
25 I immtri d walli ur iṭṭafn
26 D willi zziɣuẓinnin ass n ufra
27 D willi kṣuḍnin tammara n Ṛbbi nnsn
28 Acku tammara n Ṛbbi nnsn ttukṣaḍ
29 D willi ḥḍanin ikbatn nnsn
3 bla f tmɣarin nnsn, d ttuyiwin (ttuwyiwyin*?) nnsn, hann winn ur tturgamn
31 Wanna iran uggar n ɣikann hann iga ɣ inẓḍamn
32 D willi ḥḍanin tiɣilaf nnsn d tsuɣunt nnsn
33 D willi akkanin tuga nnsn
34 D willi f ur ad tzray tẓallit nnsn
35 Winn: kra gan issmɣur tn Ṛbbi ɣ turtitin
36 Maxx mad yaɣn willi nblnin ar d srk ttaggʷan
37 Aywan gin tirubba ɣ tsga tafasit nnk d tẓlmaḍt?
38 Awa, is yattun kra igan afgan gisn ad ikcm turtit n tnafut?
39 Awa, hann uhu, acku nskr tn ɣ ɣaylli nnsn?
4 inna Ṛbbi: ad ggalɣ s Ṛbbi n uɣllay d untal, zɛma walli iskrn ignwan d wakal, a nkkni ar iẓḍaṛ (nẓẓḍaṛ*?)
41 Ad tn nssnfl s mad tn yufn, hann ur illi mad inran f ɣikann
42 Ajji tn ad rwwin ɣaman ur nn tamn diɣ nmaqqarn d wass nnsn lli srsn ittqqln?
43 Ass lli ɣ rad d ttffaɣn ɣ ismḍal nnsn s tazzla, zun d iɣ mɛabarn s tsallaft ibddn? Nɣ d ɣilli ran? 
44 Aywan addn i adrn (addn*?) i walln ar tn tsxnunus tnugrt, wann ad igan ass lli s tt inn kkan ittunna asn

71
[Nuḥ]
S yism n Ṛbbi amallay amsmullu
1 Inna Ṛbbi: hann nkkni nuzn nn **nuḥ** s tamtti nns, f ad issiwd tamtti nns maḥdd ur ta tn id tucki tmmara tamagẓaẓt
2 Inna **nuḥ**: wa tamtti inu, hann giɣ d srun (srwn) amssiwd amssfru
3 Aywa, ssumdat i Ṛbbi, tikṣuḍm t, tsgdm as
4 Fad ad awn issurf ɣ ibkkaḍn nnun, issggru kʷn ar azmz lli ittussann, hann azmz n Ṛbbi iɣ d yucka ur ad sul ittgru iɣ tgam wid ssnnin?
5 Inna Ṛbbi: wa Ṛbbi inu: hann nkki ɣriɣ i tmtti inu ɣ yiḍ d uzal
6 Macc tiɣri inu, ur asn tssugt bla tarwula?
7 Hann nkki akud nna asn ukan ɣriɣ, f ad asn tssurft, s aywan ar tggan iḍuḍan ɣ imzgan nnsn, ḥbun ixfawn nnsn s tmlsit nnsn, aywan qqarn f ɣikann snnumɣurn bahra?
8 Ɣiklli ulɣ awal inu aylliɣ asn ɣriɣ, fad ad ssfldn
9 Hann nkkni ssugiɣ asn d awal inu f ad as ssfldn, ɣiklli srsn sawlɣ awal idran bahra, gr iyi disn
1 nniɣ asn: aywa, ttrat, i Ṛbbi nnun, ad awn issurf, hann ntta iga amssaruf
11 Ar awn d ittazan anẓaṛ iggutn ɣ ignna
12 Ar awn yakka ayada, d tarwa, ar awn iskar tibḥarin*, ɣiklli awn issngi isaffn
13 Maxx aylliɣ ur ad tssimɣurm Ṛbbi?
14 Sul iskr kʷn yad kra s kra: zɛma zɣ taḍḍit ar afgan
15 Maxx is ur ad ttmnidm, manik s iskr sa ignwan gan taduliwin?
16 Yaywa iskr gisn ayyur ar ismrɣa, ɣiklli iskr tafukt ar tsufu
17 Hann Ṛbbi ad kʷn issmɣin ɣ wakal zun d imɣi
18 Ɣiklli rad kʷn srs irar, yaywa issfɣ kʷn id daɣ yan ufuɣ yaḍnin yaḍnin?
19 Hann Ṛbbi ifsr awn akal
2 fad ad gis ttmunm d iɣarasn lli ganin izilaln
21 Inna **nuḥ**: wa Ṛbbi inu: hann nttni mzarin diti, aywan ḍfuṛn walli mu ur ad issugt wayada nns d tarwa nns abla abnnan
22 Hann sskundn takndawt mqqurn
23 Nnan: hann ad ur tbḍum d id Ṛbbi (Ṛbbin) nnun, d ad ur tflm **wud** d **suwwaɛ** d **yaɣut** d **yaɛuq** d **nasr**
24 Hann suḍḍṛn yad srsn bahra, ɣiklli ur ad ssigutn i inẓḍamn a ɣar tillas
25 Hann ibkkaḍn nnsn a ɣ ddmn, s kcmn s lɛfit ggammin kra n turfiwin i ixfawn nnsn bla Ṛbbi
26 Inna **nuḥ** wa Ṛbbi inu: hann riɣ gik ad ur tajjt mqqar d yan ɣ imnabaln, ɣ iggi n wakal
27 Hann iɣ tn tujjit, rad uḍḍṛn ismgan nnk, ɣiklli ur rad arun bla anfruɣ amnabal
28 Wa Ṛbbi inu: riɣ ad iyi tssurft nkki d imarawn inu, d kra ikcmn s tgmmi inu, ig anaflas, ɣikann d inaflasn, d tnaflasin, d ad ur tssugt i inẓḍamn bla tarfafant

72
[Amdun]
S yism n Ṛbbi amallay amsmullu
1 Inna Ṛbbi: ittuzan iyi d: is tssfld yat tribbut ɣ umdun, nnan: hann nkkni nssfld i **lqʷṛan** issusmn
2 Ar immal mad ifulkin, naywa nfls srs, hann ur sar rad nskr i Ṛbbi nɣ amadraw
3 Hann tattuy tummɣri n Ṛbbi nnɣ, ur dars tamddakklt ula arraw
4 Hann is ka ttinin imṣuḍn nnɣ azkkr f Ṛbbi
5 Hann nkkni nɣal is ur sar rad inna ufgan d umdun tikrkas f Ṛbbi?
6 Hann kkan tt inn irgazn ɣ ufgan ar tlɣasn s irgazn ɣ umdun, imil rnun asn asxnuns
7 Hann nttni ɣaln ɣiklli tɣalm is ur rad d sar issudr Ṛbbi mqqar d yan iɣ immut?
8 Inna umdun: hann nkkni nɣli aylliɣ naẓ ignna, macc nufa t inn iktar s imḥḍan dusnin d imrruyn
9 Hann nkkni nkka tt inn ar gis nttskkuyyus ɣ man nn yaẓn issfld, macc ɣilad wanna issflidn ar nn ittafa amrruy imdi as
1 hann nkkni ur nssin is d uẓluḍ, a rad yut kra illan f iggi n wakal? Nɣ d is srsn ira Ṛbbi nnsn mad ifulkin?
11 Hann nkkni llan gignɣ wid rwanin, ɣiklli gignɣ llan mad tn ur igin, acku nga tirubba bḍanin
12 Hann nkkni nssn is ur rad sar nkk f Ṛbbi ɣ iggi n wakal, ɣiklli ur rad t sar nssṛmi iɣ as nrwul
13 Hann nkkni lliɣ nssfld i **lqʷṛan** naywa nfls srs, acku wanna iflsn s Ṛbbi nns, hann ur sar ikṣuḍ amnnurf, ula asxnuns
14 Hann illan gignɣ mad igan **imuslmn** ɣiklli gignɣ imla mad igan inẓḍamn, ɣwilli ganin **imuslmn** hann gʷran (gran) afulki
15 Amma ɣwilli ganin inẓḍamn, hann gan ikccuḍn n urwass
16 Hann mtad is umẓn aɣaras n Ṛbbi, a sar tn nsswa s waman ggutnin
17 Fad ad tn srsn narm, hann wanna yugin awal n Ṛbbi nns, rad t nsiki f tmmara iggutn
18 Hann timzgidiwin gant tinn Ṛbbi, hann ad gisnt ur taqqram i bla i Ṛbbi
19 Hann lliɣ ibidd ismg n Ṛbbi, yaywa ar as yaqqra, alayn (ɛlayn) ad fllas gudin imdunn
2 ini: hann a mu ak aqqraɣ d Ṛbbi inu, hann ur as skirɣ amadraw ɣ mqqar d yan
21  Ini: hann nkki ur awn ssugirɣ amya ɣ tawaɣit ula tanafut
22 Ini: hann ur sar rad iyi ikks ɣ ufus n Ṛbbi mqqar d yan, ula rad sar afɣ mani s ad ttanfɣ bla s dars
23 Bla asslkm zɣ dar Ṛbbi d tbratin nns, hann wanna imzarayn d Ṛbbi d umazan nns, hann tqqan t id lafiyt (lɛfit) n urwass rad bdda gis zdɣn
24 Ard iɣ ẓṛan ɣaylli s ad tn nssiwid, akud ann rad ssnn, man wanna mu tga tannilt nns ajɛniḍ, d ma mu idrus ugdud nns?
25 Ini: hann ur ssinɣ is d yaẓ ɣaylli s akʷn (akn) nssiwid? Nɣ d is rad awn t inn issaggug Ṛbbi inu?
26 Ṛbbi ad igan amassan n untal, hann ur ad immal antal nns i mqqar d yan
27 Bla wanna f iga adgi ɣ imazann, ɣwann ar dis yismun (ismuna) Ṛbbi ma tt iḥḍḍun ɣ kraygat tasga ard isslkm tabrat n Ṛbbi
28 Fad ad sslkmn tibratin n Ṛbbi nnsn, hann issn ɣikann gisn, acku issutl d i kra darsn illan, ɣiklli issn kra illan, yan s yan

73
[Amsmuttl]
S yism n Ṛbbi amallay amsmullu
1 Inna Ṛbbi: wa amsmuttl, zama (zɛma) ɣwalli idln s tmlsit nns, ad t igan d umazan n Ṛbbi
2 Aywa nikr ar ittẓalla ɣ yiḍ kra iga bla imikk gis
3 Zun d azgn n yiḍ, nɣ gis tkkist imikk?
4 Nɣ as trnut? Taywat tssusrt **lqʷṛan** ad yimin
5 Hann rad nn fllak nzzugz awal iẓẓayn, ad t igan d **lqʷṛan**
6 Awa, hann tankra ɣ yiḍ s tẓallit nttat ad issilgʷiɣn ul, d ar tsfalkay tiɣri
7 Hann azal illa ak gis uzmz iɣzzifn i tɣawsiwin
8 Aiwa, bdr ism n Ṛbbi nnk, tettut mad t ur igin
9 Ntta ad igan Ṛbbi n uɣllay ula antal, ur illi kra n Ṛbbi bla ntta, aywa g tawrit nnk ɣ ufus n Ṛbbi
1 aywa, ẓẓiḍṛ f mad ttinin, tbḍut disn, tiṭṭit ifulkin
11 Awa, ajj iyi srsn ad tn mrrtɣ, zɛma imsskirkksn ɣwilli fjjijnin, hann ẓḍaṛɣ asn, tsalut asn imikk
12 Hann llan darnɣ iskrafn d lafiyt (lɛfit), ma s ad tn nttmrrat
13 Ɣikann d umtcu n ikiḍ, d tmmara tamakzaẓt
14 Ɣ wass lli ɣ ad ittrgigi wakal d idrarn, ɣiklli gan idrarn amlal ingin
15 Hann nkkni, nuzn awn nn amazan, iga fllawn inigi zun d ɣiklli nuzn i **firɛawn** amazan
16 Macc immzri **firɛawn** d umazan, naywa namẓ t yan wammaẓ idusn
17 Manik s rad tnjmm? Iɣ tnblm ɣ yan wass ar tskar tuwda nns ɣ tazzanin iwssarn?
18 Mqqar d ignna istɣ s tuwda n wass ann? Hann ɣaylli s awn yyusy (yusy*) Ṛbbi ittuskar?
19 Hann xtid gant asskti, wanna iran ad imun d uɣaras nns s dar Ṛbbi nns
2 hann Ṛbbi nnk issn kyyi (kiyyi) is ad ttiwzt  s tẓallit, ɣ snat tikkal cḥanin n kṛaḍ ɣ yiḍ d uzgn nns, d wiss kṛaḍ nns, kyyi (kiyyi) d yat tribbut tlla dik, hann Ṛbbi ad ismsasan iḍ (ɣiyiḍ) d wass, issn is ur ad t sar tssiḍnm, ɣikann a f awn issurf, aywa ɣrat imikk ɣ **lqʷṛan** acku issn is rad gigun ilin imuḍan, d wiyyaḍ lli ttmuddunin s tmizar, ar siggiln tulluɣt n Ṛbbi, d wiyyaḍ ar ttmmnɣan f uɣaras n Ṛbbi, awa ɣrat a ɣar imikk gis, aywa ara ttẓllayat, ar takkam takuti, tṛḍlm i Ṛbbi aṛṭṭal ifulkin, hann kra tzwarm i ixfawn nnun ɣ ufulki rad t inn tafim ɣ dar Ṛbbi, iga asaruf, hann Ṛbbi iga amssaruf amsmullu

74
[Amdlaw]
S yism n Ṛbbi amallay amsmullu
1 Inna Ṛbbi: wa a amdlaw, zɛma ɣwalli idln s tmlsit, aylliɣ d fllas tgguz tbrat n Ṛbbi, ad t igan d umazan n Ṛbbi: **muḥammad** {taẓallit n Ṛbbi fllas}
2 Inna as: aywa nikr ssiwd ayt **makka**
3 Tssimɣurt Ṛbbi nnk f ɣaylli ɣ as skrn amadraw
4 Tsɣust ul nnk, d timlsit nnk, d grak d Ṛbbi nnk
5 Tzugt f id Ṛbbi (Ṛbbin) nnsn
6 Hann ad ur takkat, kra n tikki f ad tamẓt uggar
7 Aywa, ẓiḍṛ i Ṛbbi nnk, f ɣaylli nn fllak igguzn
8 Hann iɣ ittuṣwaḍ ɣ isk uṣwaḍ wiss sin
9 Hann akud ann ad igan ass amakṛaẓ (amakraẓ)
1 f imnabaln ur gis tafsasayt
11 Awa, ajj iyi, s ɣwalli skrɣ iga xiṭṭ, ad t mrrtɣ, ur iṭṭaf tannilt
12 Sul aywaɣ fkiɣ as ayda iggutn
13 D tarwa ganin inagan
14 Sul ssigutɣ as bahra ɣ wayada, d tudrt, d tarwa
15 Sul ira ad as ssuktɣ?
16 Awa, hann uhu, acku ntta yugi aylan nnɣ*
17 Inna Ṛbbi: hann rad t sxnunsɣ s tmmara, ad bdda gis izdɣ
18 Hann iswingm ɣ **lqʷṛan** sul idds
19 Ad t irgm Ṛbbi manik s idds?
2 ɣiklli itturgam daɣ ɣ dar Ṛbbi manik s idds?
21 Yaywa imnad ɣ udmawn n ayt dars
22 Ɣiklli ikrs udm nns: yaywa iskmmc ignzi nns
23 Yaywa yanf i uɣaras n Ṛbbi isnnumɣr
24 Inna Ṛbbi: ur igi **lqʷṛan** ad a ɣar iḥrgi ittunnan
25 D ur igi bla awal n ufgan
26 Inna Ṛbbi: hann ɣwad rad t mḍlɣ ɣ tmẓla
27 Hiyy (hiyya) mtad is tssnt tamẓla ann!? Hann tugr kra irɣan
28 Wanna ɣ trɣa ar t tjddr, ur ad gis tffal amya
29 Ar tzlaf ilm
3 tamẓla ann ḍufn tt tẓa d mraw n wanḍaf
31 Hann ur nskir ɣ imḥḍan n lafiyt (lɛfit) bla ɣ inirn, d ur nskir unck ann  gisn abla ad gin tamrwayt i ɣwilli nblnin, fad ad ssnn ɣwilli mu ittufka udlis is iɣʷẓan umazan, d ad idusn ɣwilli flsnin f usgd nnsn, d ad ur ssurdun ɣwilli mu uttufka udlis, nttni d inaflasn, fad ad ttinin ɣwilli mu tlla tmaḍunt ɣ ulawn nnsn, nttni d imnabaln: ma s ira Ṛbbi ad t iml ɣ umrwas ad? Zun d ɣikann a s  ittuḍḍaṛ Ṛbbi wanna ira, ɣiklli ismun (ismuna) d iɣaras wanna ira, hann ur issin izmmaln n Ṛbbi nnk bla ntta, hann lafiyt (lɛfit) ann, ur tgi bla asskti i middn
32 Inna Ṛbbi: ad ggalɣ s wayyur
33 D yiḍ iɣ yaɣul
34 D taylgi iɣ d tɣli (tɣʷli)
35 Abla arwass ann ad igan yat ɣ tagatin mqqurnin
36 Tga tawda i ufgan
37 Ɣikann i wanna gigun iran ad imun d uɣaras n Ṛbbi, nɣ as yunf,
38 Kraygat iman rad ittyimiẓ s mad iskr ɣ urwass
39 Bla ayt iffus, zɛma, inaflasn
4 hann nttni llan ɣ turtit ar ttmsqsin gratsn 
41 Ar ttinin i iknnafn
42 Ma kʷn (kkn) isskcmn s urwass?
43 Nnan asn: ur ngi ɣ imẓẓallan?
44 D ur ad nakka amtcu i umẓluḍ
45 Ɣiklli nrwwi (nrggʷi) d ɣwilli rwwinin (rggʷinin)
46 D nkka tt inn nsskirkkis ass n ufra
47 Aylliɣ d srnɣ tucka tmttant (**lmut**)
48 Akud nna ur asn tssugir talaɣat n imalɣadn amya
49 Maxx mad tn yaɣn, aylliɣ unfn i usskti n Ṛbbi?
5 iɣ asn ittubdar usskti gan zun d udadn iɣ diwn
51 Sul in rwln (rwuln) ɣ izm
52 Is akkʷ ira kraygat afgan gisn ad fllas gguzn warratn fsrnin?
53 Maxx, is ur kṣuḍn tamggarut?
54 Ɛad, hann **lqʷṛan** iga asskti
55 Wanna iran ar t yaqqra
56 Hann ur ad t tbdrm bla iɣ ira Ṛbbi, ntta ad isskfan ad ittukṣaḍ, ɣiklli yakka assurf

75
[Taɣrɣart-2]
S yism n Ṛbbi amallay amsmullu
1 Inna Ṛbbi: ad ggalɣ s wass n tɣrɣart
2 D ad ggalɣ s iman lli ttugṛaẓn ɣ mad skrn a sar d  tnkrm ɣ ismḍal nnun
3 Is d is iɣal ufgan is ur sar rad nsmun ixsan nns iɣ iga akal?
4 Ɛad, hann nẓḍaṛ ad nsgiddi iḍuḍan nns
5 Nɣ d is ira ufgan ad iskr ɣ ma t id iqqann tikrkas?
6 Yaywa ar isaqsa, managu rad yili wass n tɣrɣart 
7 Hann kud nna ibhḍ iẓṛi?
8 Siɣ iskkan (isggan*?) wayyur?
9 S tmmaqqar (tnmaqqar) tafukt d wayyur?
1 akud ann ar ittini ufgan mani s rad njmɣ?
11 Inna as Ṛbbi uhu, hann ur illi mani s rad tnjmt
12 Hann anmuqqar ɣ dar Ṛbbi nnk ɣ wass ann ad tḥsut
13 Ar ittuɣri f ufgan ɣ wass ann kra izwar, ula kra issugʷra (isugra)
14 Hann afgan ad iṣsfawn ixf nns, zɛma iga inigi f kra iskr
15 Waxxa, issntal ar diɣ iṛmi ur issugir amya
16 Inna Ṛbbi i imazan nns: ad ur tɣawalt s ils nnk aḥssu n **lqʷṛan** urta fllak ittuɣri
17 Hann nusy ak ad t nsmun ɣ idmarn nnk, sul nssḥsu ak t, zama (zɛma) ad yifsis f ils nnk
18 Inna as Ṛbbi, iɣ t fllak nɣra, s tɣri n **jibril** aywa ssfld i tɣri nns
19 Ɣiklli ak nusy ad ak t nssfru
2 nɣ d is tmyarm xtalli d yaẓn, zɛma tudrt n **ddunit**?
21 Taywam tflm tamggarut, ur ad as tskarm kra?
22 Hann udmawn akud ann, ɣ wass n tɣrɣart ar sufun
23 Sul ar ttmnadn ɣ Ṛbbi nnsn, s ɣiklli d dis yuckan
24 Ɣiklli llan udmawn yaḍnin akud ann sggann krsn
25 Acku ssnn is rad rfufnn
26 Awa, iɣ d lkmn iman n ufgan taqqayt nns
27 S ittunna (ittyawnna) ɣ tama nns manza bu isafarn?
28 Siɣ issn umaḍun is d tiṭṭit ayann?
29 S immuttl uḍaṛ nns d wayyaḍ
3 kra illan akud ann ira nn dar Ṛbbi nnk
31 Hann afgan ur ifki tikki, ur iẓẓulla
32 Macc isskirkks **lqʷṛan** yanf i uɣaras n Ṛbbi
33 Yaywa umnabal ad iddu s dar ayt dars ar ittbnɣal?
34 Ittunna (ittyawnna) as: ha nn tucka d dik tagat, sul tga ak?
35 Acku tga ak akkʷ tut
36 Awa, is iɣal ufgan ad iɣama bla asqsi?
37 Maxx is tt inn ur ikki iga abrɣuy ɣ ḥlulu lli nn iffin?
38 Yaywa ig taḍḍit, s t iskr Ṛbbi igadda
39 S gis iskr sin wanawn: awtm d twtmt
4 maxx is ur igi ɣwalli iskrn ɣikann, wad iẓḍaṛn ad issudr ɣwilli mmutnin

76
[Afgan]
S yism n Ṛbbi amallay amsmullu
1 Hann izri yad kra n uzmz n wannaz f ufgan lli s tt inn ikkan ur ili atig
2 Inna Ṛbbi: hann nkkni nskr afgan ɣ ubrɣuy irɛin, fad ad t narm, naywa nskr as assfld d iẓṛi
3 Hann nmla as abrid, f ad ig anaflas, nɣ amnabal?
4 Hann nsmmutg i imnabaln iskraf, d tayqarin d tmẓla
5 Hann ɣwilli rwanin ar ssan ɣ yan ufcku tissi immimn
6 Ad t igan d yan uɣbalu ar gis ssan ismgan n Ṛbbi, aywan ssngin t s aynna ran
7 Ɣwinn ar jjnjumn aynna s usyin ɣiklli ttikṣuḍn, yan wass lli mu ingi uẓuḍ nns
8 D ar akkan tirmt i umẓluḍ waxxa t zuẓḍn (ẓuẓḍn), ɣikann d igigil, d wad ittyamaẓn
9 Sul ar ttinin: hann ar awn nakka tirmt f udm n Ṛbbi, hann ur gigun nri tiɣrad, ula tulɣitin
1 hann nkkni, nkṣuḍ a ɣar Ṛbbi nnɣ ɣ yan wass ikrsn yussn
11 Ɣikann a f tn yara Ṛbbi f uẓuḍ n wass ann, ifk asn asmrqa n udm d tnummrt
12 Ɣiklli asn ifka tiɣrad nnsn aylliɣ zziḍṛn, ad tnt igan, d ukccum s turtit, sul ig umṭṭalsu timlsit nnsn
13 Aywan ẓẓaln gis f isuma, ur ad gisn qrukn i tafukt, ula asmmiḍ (aṣmmiḍ)
14 Sul agʷln d fllasn iskkiḍn n turtit ann, iknu d fllasn uẓway nns, sul s ɣiklli t ran
15 Ar asn ttsutuln wazzann s ifcka n ttqqurt d izɛkan smirqinin
16 Ifckan ann lli smirqinin, ttuskarn ɣ nqqrt (uẓṛf) ar ttasin unck lli ssan
17 Ar asn sswan inẓiṛ irɛin d tujjut
18 Ad t igan d yan uɣbalu gis, ittussan s tamimt
19 Ar asn tssutuln wazzann ganin imɣlal, iɣ tn tannit tɣalt tn is gan amɣwan inna zwan
2 iɣ tannit ɣ ɣinn, hann ar ttmnadt tanafit, d tkldit tabarawt
21 Lsan timlsit n umṭṭalsu azigzaw (azgzaw), d usmrɣay, ɣiklli ugln tannalin n uẓṛf (nnqʷrt), sul ar asn isswa Ṛbbi nnsn s anẓiṛ izddign
22 Inna asn Ṛbbi: hann ɣwad iga awn tiɣrad, acku askkir nnun ifulki
23 Hann nkkni nzzugz nn fllak **lqʷṛan** imikk s imikk
24 Awa, ẓiḍṛ i uzrf n Ṛbbi nnk, hann ad ur tsgdt i ubkkaḍ gisn ula amnabal
25 Aywa, bdr ism n Ṛbbi nnk ɣ taylgi d tadugat
26  Taywat tguntut (tgʷntut*?) as ɣ yiḍ, tmmuyt as ɣ yiḍ iɣzzifn
27 Hann ɣwid ar ttirin tamzruyt, aywan ttun yan wass iẓẓayn lli tn id iqqann
28 Nkkni nskr tn, nssidus askkir nnsn, iɣ nra rad tn nsnfl s mad tn irwasn
29 Hann xtad tga assukti (asskʷti) i wanna iran ad imun d iɣaras n Ṛbbi nns
3 hann ur ad ttirim bla iɣ ira Ṛbbi, hann Ṛbbi iga amssan amusnaw
31 Ar isskcum wanna ira s tmllawt nns, zɛma turtit nns, ɣiklli ismmutg i inẓḍamn tammar tamagzaẓt (tamagẓaẓt)

77
[Tinṭṭfuṛin]
S yism n Ṛbbi amallay amsmullu
1 Ad ggalɣ s yismḍal inṭṭfuṛn: iɣ iṭṭfaṛ kra gisn kra
2 D tijjaj lli usinin idaliwn
3 D ismḍan lli aṭṭanin idaliwn ɣ ignna
4 D inirn lli iṭṭanin mad ira Ṛbbi f imazann nns
5 D ɣwilli d zuzguznin tabrat n Ṛbbi
6 Tgitit* asaruf, nɣ tawda
7 A ɣwalli s awn yusy Ṛbbi ar illa, zun d ass n tɣrɣart, d wass n ussḥsu
8 Inna Ṛbbi: hann iɣ gan itran idrɣan?
9 D iɣ istɣ ignna?
1 d iɣ nnstmn idrarn?
11 D iɣ ismun Ṛbbi imazann ɣ yan wass?
12 Aḥḥ matta ass ann lli mu tn isskʷgra (issgra) Ṛbbi?
13 Ad t igan d wass n tiṭṭit gr middn?
14 Hiyya mtad is tssnt mad igan ass n tiṭṭit?
15 Arwass akud ann i imskirkksn
16 Inna Ṛbbi: maxx is ur nsrfufn imzwura?
17 Naywa nsṭṭfuṛ (nsḍfuṛ) asn imgura?
18 Zun d ɣikann ad nskar i iknnafn?
19 Arwass akud ann i imskirkksn 
2 inna Ṛbbi: maxx is kʷn ur nskir ɣ gar aman?
21 Inna Ṛbbi: naywa ngin nn aman ann ɣ uzdduɣ ittuḥḍan
22 Ar azmz ittussann, zɛma azmz n tlalit
23 Hann nsgadda t, a xxayt? Nkkni lli sgaddanin?
24 Arwass akud ann i imskirkksn 
25 Maxx is ur nskir ɣ wakal wad tn ismunn?
26 Iɣ ddrn ula iɣ mmutn?
27 Naywa nskr ɣ iggi n wakal idrarn attuynin, nssu awn aman mmimnin
28 Arwass akud ann i imskirkksn 
29 Aywa, dduyat s ɣaylli s tt inn tkkam tskrm gis tikrkas, ad t igan d urwass
3 aywan, kcmat s lafiyt (lɛfit) n urwass lli ibḍan d kṛaḍ isaffn
31 Tga taduli, macc ur tgi asklu, uma tssntl tamẓla
32 Hann lafiyt (lɛfit) ar tkkat s uḍgig zun d ibrgmmi
33 Zun d iṛaman sgganin (sgannin)
34 Arwass akud ann i imskirkksn?
35 Ɣwad ad igan ass lli ɣ ur ad sawaln
36 Ula ar asn ittussuray fad ad ssurfn
37 Arwass akud ann i imskirkksn 
38 Inna Ṛbbi: hann ɣwad ad igan ass n tiṭṭit, nsmun kʷn, kʷnni d imzwura
39 Iɣ darun, kra n tkndawt? Aywa, kndat iyi?
4 arwass akud ann i imskirkksn 
41 Hann imkṣaḍ n Ṛbbi, llan ɣ isukla d iɣbula
42 Ɣiklli asn llan tgmmutin ɣ kraygat anaw
43 Ar asn ittunna (ittyawnna) aywa, ccat ar tssam, hann irɣud awn, s ɣaylli s tt inn tkkam ar t tskarm
44 Inna Ṛbbi: hann nkkʷni ɣikann ass ad nfrra i imawayn
45 Arwass akud ann i imskirkksn 
46 Ɣiklli inna Ṛbbi i imskirkksn: aywa, ccat tfjjijm imikk n uzmz, hann kʷnni tgam iknnafn, tram arwass
47 Arwass akud ann i imskirkksn 
48 Iɣ asn ittunna aywa sḥunnrat ur ad sḥunnarn: zɛma ur ad tẓallan 
49 Arwass akud ann i imskirkksn 
5 maxx man awal ḍaṛat **lqʷṛan** ad s rad sul flsn?

78
[Anɣmis]
S yism n Ṛbbi amallay amsmullu
1 Inna Ṛbbi: ɣf mit a ɣf ad ttmsqsan imnabaln gratsn
2 Is d ɣf unɣmis axatar? Zɛma ass n tɣrɣart? 
3 Walli ɣf mzrayn mddn is rad yili? Nɣ d uhu? 
4 Inna Ṛbbi: awa, ɛad, hann rad sul ssnn mad tn id iqqann? 
5 Ɣiklli rad daɣ ssnn, acku ar gisn ittgalla Ṛbbi? 
6 Inna Ṛbbi: maxx is ur nskir ɣ wakal asksl n tzduɣt? 
7 Ɣik lli nskr ɣ idrarn tigusin? 
8 Naywa nskr kʷn tgam iwtman d tuwtmin? 
9 Nskr ɣ yiṭṭṣ nnun asunfu? 
1 nskr ɣ yiḍ asdul
11 Ɣik lli nskr ɣ wass asadur
12 Sul nsski g iggi nnun sa ignwan dusnin
13 Nskr asfiw afdadday, ad t igan d tafukt
14 Naywa nzzugz d aman ggutnin ɣ idaliwn
15 Fad ad srsn nssmɣi imndi d tuga
16 D tbḥarin cddrnin
17 Ha nn ass n ufra iga yan uzmz ittussann
18 Ass lliɣ rad ittuṣwaḍ ɣ isk, s ad ttackam tirubba
19 S ittuṛẓam ignna ig imawn
2 s akufn idrarn gin mirur
21 Ha nn ɣ wass ann ad asn imdi urwass, ann gis ḍṛn
22 Ɣik lli iga asaɣul n middnkayn, ur darsn mani as kkan? 
23 Aywan zdɣn gis tasutin ggutnin
24 Ur ad gis mṭṭin azuzwu i ulawn nnsn, ula tissi
25 Macc ar gis ssan mad iflufan d urṣḍ n ayt urwass
26 Ɣik ann ad iga asn tiɣrad lli d disn yuckan
27 Acku kkan tt inn ɣaln is ur rad ttusqsin? 
28 Inna Ṛbbi ɣik lli sskarkksn timitar nnɣ, zɛma **lqʷṛan**, acku gan imsskir kksn bahra
29 Ha nn kra ittuskarn nura t s tirra g udlis ittuḥḍan
3 ittunna asn: aywa mḍiyat tiɣrad nnun? Ha nn ur sar rad awn nssugt bla tammara xf tayyaḍ
31 Amma imkṣaḍ n Ṛbbi ha nn illa asn umrkid
32 Ad t igan d tbḥarin d waḍil, d mad t irwasn
33 D trbatin gaddanin lanin tuqatin
34 *****
35 D waṭṭaṣ n unẓiṛ iktarn: aman n waḍil
36 Ɣik ann iga tiɣrad zɣ dar Ṛbbi nnk,  ɣik lli iga tikki iggutn
37 Ha nn ntta ad igan Ṛbbi n ignwan d wakal, d kra illan ɣ gratsn, ntta ad igan amallay, ur iẓḍaṛ mqqar d yan ad srs isawl, acku kṣuḍn t
38 Ɣ wass lli ɣ rad ibidd **jibril** d inirn gin ddrst ur isawaln bla s turayt n umallay sul ar ittini taɣuẓni
39 Ha nn ɣ wass ann ad igan ass inzgi i wanna iran ad imun d uɣaras n Ṛbbi nns
4 inna Ṛbbi: ha nn nkkʷni nssiwd kʷn s yat tmmara d yaẓn, g wass lli ɣ rad ittmnid ufgan kra iskr, ɣ wass ann ar ittini umnabal: mtadd is hlli giɣ akal? Ad d ur nkrɣ ɣ usmḍl? 

79
[Imssukaf]
S yism n Ṛbbi amallay amsmullu
1 Ad ggalɣ s inirn lli issukufn iman n imnabaln s tdusi
2 D inirn lli ssfnin iman n inaflasn s lḥin
3 D inirn lli d tgguznin g ignna
4 D inirn imzwura n iman s turtit n Ṛbbi
5 D inirn lli sslkumnin mad ira Ṛbbi
6 Ad sar d tnkrm g ismḍal nnun, g wass lli g rad tamẓ trgigat iggutn kra illan
7 Ad tt tettḍfaṛ trgigatfyaḍnin uggar nns
8 Akud ann rad ttrgigin ulawn s tuwda
9 Ɣik ann d iẓṛi nnsn innugr, s tuwda n mad ẓṛan? 
1 aywan ar ttinin: maxx is rad daɣ nurri s tmzwarut?
11 Iɣ yad nga ixsan rkmnin?
12 Nnan iɣ daɣ nurri, ha nn ɣik ann ay igan tarwwayt tarfafant
13 Inna Ṛbbi: awa, ha nn ɣik ann ur igi bla yat tɣuyyit
14 Siɣ nut llang iggi n wakal
15 Maxx is k id ur yucki unɣmis n **musa**? 
16 Illiɣ as iɣra Ṛbbi nns g wasif n **ṭuwa** afuẓaṛ?
17 Inna as: aywa ddu s **firɛawn**, ha nn izri awttu
18 Ini as: is gik illa mad ittyurrayn s uɣaras n Ṛbbi? 
19 Aywa mlɣ ak Ṛbbi nnk fad ad t tikṣuḍt? 
2 yaywa iml as tamatart mqqurn
21 ****
22 Macc **firɛawn** isskirkkis **musa** ɣik lli immzri uɣaras n Ṛbbi
23 Yaywa ismun imḥragn isawl
24 Inna: ha nn nkki ay igan Ṛbbi nnun amattuy
25 Yaywa Ṛbbi isrfufn t s tmmara n tmggarut, ula tamzwarut, isrfufn t s udum, ay lliɣ inna: nkki ad igan Ṛbbi nnun yattuyn? Tamzwarut, ay lliɣ inna: ha nn ur awn ssinɣ kra n Ṛbbi bla nkki? 
26 Ha nn ɣik ann illa gis uswingm i wanna ikṣuḍn Ṛbbi
27 Inna Ṛbbi: awa, is d askkir nnun a g tggut tmmara? Nɣ d ignna lli isski aɣ tggut? 
28 Sul Ṛbbi isattuy taduli nns isgiddi t
29 Yaywa isisgin yiḍ nns, ɣik lli isisfiw ass nns, s uɣllay n tafukt
3 ɣik lli ifsr akal ḍaṛat ɣik ann
31 Yaywa issfaɣ d gis aman nns, d tga nns d mad tirwasn
32 Yaywa issmɣi fllas idrarn zun d tigusin
33 Fad ad kn isfjjij knni d taywalin nnun
34 Ha nn iɣ d tucka tsakrart mqqurn
35 Ad tt igan d wass n tɣraɣart, llig ay iktti ufgan kra iskr g tudrt nns?
36 S d uggan uẓiẓn n lafiyt i kra ittmnadn
37 Akud ann, ha nn wanna inbln
38 Yayw issuf tudrt n **ddunit** ad
39 Ha nn tazdɣt nns g urwass
4 amma wanna ikṣuḍn abddad gr ifassn n Ṛbbi nns? Yaywa igraɛ ixf nns xf tayri nns
41 Ha nn turtit ay igan tazdɣt nns
42 Ha nn ar k saqsan g ilkkumn? Managu rad ilin? 
43 Maxx mani srk tkka tussna nnsn kiyyi? 
44 Ha nn Ṛbbi nnk ka ad dar illa uzmz nns
45 Ha nn ad akkʷ tgid kyyi d ussiwd n wanna ikṣuḍn
46 Ha nn ass nna t ttmnadn, gan zun d iɣ ur kkin g ismḍal nnsn a ɣar yat tdugga, nɣ yat tiyylgi

80
[Takrsi]
S yism n Ṛbbi amallay amsmullu
1 Ha nn ikrs umazan n Ṛbbi ignzi nns yaywa yanf
2 Acku yucka d s dars ubukaḍ, ar t isaqsa
3 Inna as Ṛbbi: maxx ma s tssnd abukaḍ ad, ha nn ur nn yaggug ad ig wad iɣusn s ɣay lli rad as tmld? 
4 Nɣ iswingim s as irwa ma s as tnnid
5 Amma ɣwalli iṭṭafn ayada iggutn
6 Taywat kyyi tawid tt gis tfld abukaḍ
7 Ha nn ur fllak illi ad ifls
8 Amma ɣwalli k id yuckan s tazzla
9 Sul ntta ikṣuḍ Ṛbbi nns
1 taywat kyyi tnxxld t
11 Maxx? Aylliɣ tskrd ɣik ann? Ha nn xtad tga assukti
12 Wanna iran issn srs
13 Ha nn ɣik ann illa g warratn g dar Ṛbbi 
14 Ɣik lli attuyn ɣusn
15 Ttyaran s ifassn n inirn
16 Ganin imsgdn isnammarn
17 Ad irgm Ṛbbi afgan, matta ɣik ann d inbl? 
18 Maxx ma g t iskr Ṛbbi? 
19 Ha nn iskr t g ubrɣuy yara tudrt nns
2 yaywa issanun as tussna n tudrt nns
21 Ɣik lli t tnɣa imḍl t, ur t yujji zun d taywalin
22 Akud nna ira issfaɣ d id g usmḍl nns
23 Aṭṛs urta ak iskir mas as inna Ṛbbi nns? 
24 Ha nn illa f ufgan ad iswingm g umtcu nns? 
25 Inna Ṛbbi: ha nn nqqid aman g yidil s gan anẓaṛ
26 Naywa nsfrssi akal iga tistɣin s tuga
27 Naywa nsmɣi d gis imndi, zun d irdn, d tmẓin
28 D waḍil i ufgan, d usaɣur i taywalin
29 D uzmmur n uẓẓɣur, d igujjaf n tiyyni
3 d tbḥarin mmu taddagin cddrnin
31 D tgmmutin ɣik ann d tlibut i taywalin
32 Fad ad knn isfjjij knni d taywalin nnun ar ass n tɣrɣart
33 Ha nn iɣ d tucka tɣuyyit
34 G wass lli g rad ittrwal ufgan g gʷmas
35 D innas,  d babas
36 D tmɣart nns d tarwa nns
37 G wass ann, kraygat yan akud ann yiwi tt a ɣar g ixf nns
38 Inna Ṛbbi g wass ann: llan g inn udmawn sufunin
39 Sul ar tḍṣan ar sddutn, acku llan g turtit
4 ɣik ann d udmawn yaḍnin akud ann idl tn ugḍṛuṛ
41 Tḥba tn tsugni
42 Ɣwinn ntni s ixfawn nnsn ay igan imnabaln infraɣ

81
[Amuttl]
S yism n Ṛbbi amallay amsmullu
1 Inna Ṛbbi: iɣ tmmuttl tafukt, tns tifawt nns?
2 D iɣ lluzzan itran
3 D iɣ akufn idrarn ɣ udɣar nnsn
4 D tramin iɣ ttunnxalnt, waxxa lant atig? 
5 D taywalin iɣ munnt, ɣ kra igan anaw, zun d taɣaḍt d uccn? 
6 D iɣ flufan igrwaln: (**lbiḥaṛ**)
7 D iman iɣ ttuẓlayn kraygat anaw imun d mad t irwasn
8 D tazzant iɣ ttusqsa?
9 Mad igan abkkaḍ nns aylliɣ ttumḍal tsul nit sul? 
1 d iɣ ttufsamn warratn, n kra iskr ufgan
11 D iɣ immatti ignna ɣ udɣar nns? 
12 D iɣ tfdaddi tmẓla n urwass
13 D iɣ d taẓ turtit n Ṛbbi s dar inaflasn
14 Akud ann kraygat yan issn mad iskr ɣ tudrt nns? 
15 Inna Ṛbbi: ad ggalɣ s itran iɣ iwrrin
16 Lli igan itran iɣ ntln
17 D yiḍ iɣ d izzugaz s tillas nns nɣ iwrri
18 D taylgi iɣ tfaw
19 Amki iga **lqʷṛan** bla tinnit n umazan iṛwan, ad t igan d **jibril**
2 iga amadwas iṛwan ɣ dar Ṛbbi
21 Ittusgad ɣ dar Ṛbbi: ɣik lli ijjnjum kra d yiwi
22 Amki iga umddakkʷl nnun amṣuḍ, zɛma **muḥammad**: {taẓallit n Ṛbbi fllas}
23 Tagallit ar iẓṛṛa umazan **jibril** ɣ uflla ifawn
24 Ha nn **muḥammad** {taẓallit n Ṛbbi fllas} ur ay issntal amya ɣ **lqʷṛan**
25 Ɣik lli ur igi **lqʷṛan** ttinnit n iblis itturgamn
26 Awa, mani s rad anfn iswingimn nnsn fln **lqʷṛan**? 
27 Ha nn ntta ur igi bla assukti i kra illan
28 Ɣik ann d wanna gigun iran ad imun d uɣaras n Ṛbbi
29 Ha nn ur rad tirim kra, bla iɣ ira Ṛbbi, lli igan Ṛbbi n kra illan

82
[Afruri]
S yism n Ṛbbi amallay amsmullu
1 Inna Ṛbbi: iɣ iqrssi ignna
2 D iɣ lluzzan itran
3 D iɣ mmrksn igrwaln
4 D iɣ ttuɣazn ismḍal
5 Kud ann kraygat iman, issn mad izzwar, ula mad issuggra
6 Inna Ṛbbi: wa afgan: ma k iskndn xf Ṛbbi nnk lli ak yakkan kra trit
7 Ɣwa lli k iskrn isgiddi k s usqul, isfalki anaw nnk
8 Ɣik lli k issrwas d wanaw nna ira? 
9 Maxx aylliɣ tnnam ur illi wass n ussḥsu? 
1 ha nn ar fllawn ttaran inirn lli kn ḍufnin
11 Gan izrkkatn ar ttaran, inna umazan: tahallayat ɣ inirn ad, s mad ifulkin
12 Ha nn ar ttssn kra tskrm
13 Inna Ṛbbi: ha nn ɣwi lli rwanin llan ɣ tnafut
14 Ɣik lli llan ɣwi lli nblnin ɣ uẓiẓn
15 Ar gis kkmḍn ɣ wass n ussḥsu
16 Ha nn nttni ur sar rad d gis ffuɣn
17 Hiyya mtadd is tssnt mad igan ass n ussḥsu: zɛma taɣrɣart!? 
18 Hiyya mtadd is tssnt daɣ mad igan ass n ussḥsu acku gis tammara!? 
19 Ad t igan, d wass lli ɣ ur issugir mqqar d yan, ayma i wayyaḍ, acku awal ɣ wass ann iga win Ṛbbi

83
[Imssfnaẓ]
S yism n Ṛbbi amallay amsmullu
1 Anna iluḥ Ṛbbi imssnaẓ ɣ urwass
2 Ɣwilli ssigutnin taɛbbart nnɣ ṛḍln ɣ dar middn
3 Macc nttni asn ṛḍln nɣ asn stln ar asn tkkisn
4 Maxx isr ssinn ɣwinn is rad d sul nkrn ɣ usmḍl nnsn? 
5 Ɣ yan wass imqqurn
6 Ad t igan d wass lli ɣ rad biddn mddn gr ifassn n Ṛbbi n kra illan
7 Ɛad, ha nn adlis n infraɣ illa ɣ tkrẓi
8 Hiyya mtadd is tssnt manik tga tkrẓi ann
9 Iga t udlis ittyaran
1 arwass ɣa wass nn n imskirkksn
11 Ɣwilli sskirkksnin ass n ussḥsu
12 Ha nn ur ad t isskirkks bla wanna igan anẓḍam anabkaḍ
13 Iɣ fllas ttuɣran ad aylan nnɣ, zɛma **lqʷṛan** inna ɣayad iga umin n imzwura
14 Maxx? Aṭrs*(aṭṛṣ) idl ɣaylli s tt inn kkan ar t skarn, ulawn nnsn? 
15 Ɛad? Ha nn iga untal grasn d Ṛbbi nns akud ann
16 A wa, ha nn rad kkmḍn s tmẓla ɣ urwass
17 Sul ittunna asn: ha nn ɣwad, a s tt inn tkkam tskrm gis tikrkas? 
18 Ɛad, ha nn adlis n ɣwilli rwanin isattuy t Ṛbbi
19 Hiyya mtadd is tssnt manik tga tsattuyt ann!? 
2 ad tt igan d udlis ittyaran
21 Inagan nns gan tn ɣwilli aẓnin ɣ inirn
22 Ha nn ɣwilli rwanin llan ɣ tnafut, zɛma turtit
23 Gunin xf isuma, aywan ad ttmnadn mad asn ifka Ṛbbi
24 Iɣ ad gisn ttmnadt ar tẓṛṛat ɣ udmawn nns tamatart n tnafut d ufulki nns
25 Ar ssan inẓiṛn isqaqn iḥḍan ɣ ufcku nns
26 Asagur nnsn iga tujjut, zun d ɣik ann ad igan ma xf ad ttmḥikirn ayt Ṛbbi
27 Asrks n unẓiṛ ann ɣ **tasnim** zɛma wad istin bahra
28 Ad t igan d uɣbalu lli ɣ ad ssan ɣwilli t aẓnin
29 Inna Ṛbbi: ha nn ɣwalli ganin iknnafn, zun d **abu jahl** kkan tt inn ar tḍṣṣan ɣ ɣwilli flsnin, zun d **bilal** {ad fllas iṛḍu Ṛbbi}
3 kkan tt inn iɣ fllasn zrin, ar gisn tḍṣṣan, ar sbnqacn tiṭṭ? 
31 Iɣ iwrrin s dar ayt darsn, aywan fjjijn s mad skrn
32 Iɣ tn ẓṛan, nnan: ha nn ɣwid gan imuḍḍaṛ, lliɣ ḍfaṛn **muḥammad**{taẓallit n Ṛbbi fllas}
33 Inna Ṛbbi: ha nn ur d ttuzanniknnafn ad, gan imḥḍan xf inaflasn? Maxx aylliɣ tn ḍufn? 
34 Inna Ṛbbi: ha nn ɣwilli flsnin ɣ wass ad, zɛma ass n tɣrɣart ar tḍṣṣan ɣ ɣwilli nblnin
35 Sul skkusn xf isuma ɣ turtit ar ttmnadn imnabaln llan ɣ tmmara
36 Awa, is umẓn imnabaln atig n ɣaylli s tt inn kkan ar t skarn? Nɣ d uhu? Ɛad ha nn ttyamaẓn

84
[Tastɣi]
S yism n Ṛbbi amallay amsmullu
1 Inna Ṛbbi: iɣ istɣ ignna?
2 Yaywa isgd i Ṛbbi nns s ɣiklli fllas illan ɣ wass n tɣrɣart, ɣ wass ann a rad yaf ufgan kra iskr ɣ tudrt
3 D iɣ ifsr wakal igadda, ur sul gis arudan ula adrar?
4 Yaywa igr (iluḥ) d kra gis imḍln ifl t ɣ iggi nns
5 Yaywa isgd i Ṛbbi nns s ɣiklli fllas illan ɣ wass n tɣrɣart, ɣ wass ann a rad yaf ufgan kra iskr ɣ tudrt
6 Inna Ṛbbi: wa afgan hann, ar tskart kra n twuri? Hann nttat a s rad tnmiqqirt d Ṛbbi nnk, mknna tga?
7 Inna Ṛbbi: hann wanna mu ittufka udlis nns ɣ ufasi nns 
8 Hann rad ittusqsi kra n usqsi ifssusn
9 Yaywa yurri s ayt dars ɣ turtit iga iga wad irwan
1 amma ɣwalli mu ittufka udlis nns, ɣ ḍaṛat n tadawt nns, ad t igan d umnabal
11 Hann rad iqqi taɣuyyit, ar ittini: wakk wakk rfufnɣ
12 Sul ikcm s tmẓla ar gis ikkmḍ
13 Acku ikka tt inn ifjjij ɣ gr ayt dars, ur nn itam?
14 Hann iɣal is ur sar rad d yurri s dar Ṛbbi nns?
15 Awa, ɛad, acku Ṛbbi nns, issn is rad dars yurri
16 Inna Ṛbbi: ad ggalɣ s tmdllst, zɛma taẓuɣi n tafukt iɣ rad tntl
17 D yiḍ d kra ismun
18 D wayyur iɣ iga tiziri
19 Ad sar tzrim ɣ tmmara, yat trwas tayyaḍ, ɣ tɣrɣart
2 maxx aylliɣ ur flsn s Ṛbbi? Mad tn igraɛn?
21 Maxx iɣ fllasn ittuɣra **lqʷṛan** ur ad ttiwrrayt s uɣaras n Ṛbbi? Aywan flsn srs?
22 Ha nn ɣwilli inblnin nnan tudrt ḍaṛat n usmḍl tikrkas
23 Hann Ṛbbi iga amassan s kra ḥḍan ɣ ulawn nnsn
24 Awa, sddut tn s tmmara tamagzaẓt
25 Macc ɣwilli flsnin aywan skrn mad ifulkin, hann ɣwinn llant asn, tɣrad, ur sar ttubaynt

85
[Itran]
S yism n Ṛbbi amallay amsmullu
1 Inna Ṛbbi: ad ggalɣ s ignna lli ɣ llan itran
2 D wass lli s yusy Ṛbbi, nnan iga t wass n tɣrɣart?
3 D wass inigi, nnan iga t wass n uṣiḍyaṣ (**ljamɛ**) d wass lli f gan inagan, nnan iga t wass n **ɛaṛafa** macc Ṛbbi ka ad issnn
4 Inna Ṛbbi: ggulliɣ ar tturgamn ayt usaru
5 Ad t igan d lafiyt (lɛfit) lli gis irɣan
6 Aywan skkusn ɣ tma (tama) nns ar t tettmnadn
7 Sul gin inagan f mad skarn i inaflasn
8 Ha nn yr tn mrrtn bla f illiɣ flsn s Ṛbbi lli igan anddabu amttugaḍay
9 Lli mu tga tgldit n ignwan d wakal tinns, hann Ṛbbi iga amannay n kra illan
1 bann ɣwilli srfufunnin inaflasn, d tnaflasin, ɣaman ur d iwrrin s uɣaras n Ṛbbi, ha nn tlla asn tmmara n tmẓla, ɣiklli asn tlla tmmara n ukmmuḍ
11 Amma ɣwilli flsnin aywan skrn mad ifulkin, hann llant asn turtitin lli mu ngin isaffn ɣ ddawat nnsnt, ɣikann ad igan amrkid anmɣur
12 Hann tayti n Ṛbbi nnk tga tassast f imnabaln
13 Hann ntta ar iskar afgan inɣi t, yaywa issudr t id
14 Ntta ad igan amssaruf amiri
15 Dars yulɣn
16 Ar iskar kra ira
17 Ntta Ṛbbi: is k id yucka unɣmis n izmmaln?
18 Ad t igan d **firɛawn** d **tamud** lli nsrfufn
19 Nɣ d ɣwilli nblnin llan ɣ turda?
2 awa, hann Ṛbbi issutl asn d ɣ kraygat tasga
21 Hann tabrat ad tga **lqʷṛan** issusmn
22 Ittyara ɣ dar Ṛbbi s ɣmklli d dis yuckan?

86
[Itri]
S yism n Ṛbbi amallay amsmullu
1 Inna Ṛbbi ad ggalɣ s ignna, d itri lli d yaqqlayn ɣ yiḍ
2 Hiyya mtad is tssnt mad igan itri ann?
3 Ad t igan d itri acmarray
4 A kra illan ar fllas illa wanḍaf, ar ittara mad iskr?
5 Awa, ad iswingm ufgan ɣ ma ɣ ittuskar?
6 Hann ittuskar ɣ waman nɣlnin?
7 Ar d tffaɣn ɣ gr iẓḍi n tadawt d tisggiwin
8 Hann Ṛbbi iẓḍaṛ ad t issudr iɣ yad immut
9 Ɣ wass lli ɣ rad d yaggʷ kra intln
1 ɣ wass ann ur tlli kra n tdusi ɣ dar ufgan, ula kra n umnnil, mad fllas ittrarn tammara
11 Inna Ṛbbi: ad ggalɣ s idil lliɣ illa unẓaṛ
12 D wakal lli issmɣayn tuga ɣ istɣan nns
13 Ar iga **lqʷṛan** ad wad irwan, acku ar yaṭṭa gr inzgi d ubnnal
14 Hann ur igi taclawcit ula taḍṣa
15 Hann nttni ar skndawn takndawt nnsn i umazan
16 Inna Ṛbbi: ɣikann d nkkni, hann ar skndawɣ takndawt inu ur ad as frkn, ar diɣ ttyamaẓn
17 Inna Ṛbbi i umazan nns: awa, sawlu i imnabaln, tajjt tn yan imikk?

87
[Tattuyt]
S yism n Ṛbbi amallay amsmullu
1 Aywa mmuy i ism n Ṛbbi nnk amattuy
2 Ɣwalli iskrn kra illan yaywa isgadda t
3 D ɣwalli iskrn ismgan nns, yaywa iswatts kra iga t yan i ma mu iga
4 D ɣwalli d issmɣin tuga, g kra iga t anaw
5 Yaywa iskr gis takawt irkmn iqqurn
6 Ntta Ṛbbi: ha nn rad ak nssɣr **lquran** a **muḥammad** {taẓallit n Ṛbbi fllas} ur ad t tettut
7 Bla aynna gis ira Ṛbbi, ad ak t istu*, ha nn ntta issn mad d yuggan*, ula mad iḥḍan, iɣ tullt imi nnk ula iɣ as tudrt ɣ tɣri
8 Ha nn rad k nsmun d ubrid ifawn, ad t igan d **islam**
9 Awa, aywa sskti i middn, iɣ asn irwa usskti?
1 ha nn rad gis iswingm wanna ikṣuḍn Ṛbbi
11 Macc rad as yanf wanna igan wacc
12 Ɣwalli rad ikkmḍ s tmẓla tafdaddayt
13 Sul ira ad gis ixsi, ula rad isul
14 Ha nn injm yad wanna issɣusn ixf nns gr as d Ṛbbi iɣ ifls
15 Yaywa ibdr ism n Ṛbbi nns ar ittẓẓalla smmust tiẓilla
16 Nɣ d ar tssufm tudrt n **ddunit** xf tmggarut?
17 Awa, ha nn tamggarut tuf awn, sul tɣama bdda
18 Ha nn ɣik ad illa ɣ warratn imzwura
19 Ad tn igan, d warratn n **ibṛahim**, d **musa** 

88
[Taduli]
S yism n Ṛbbi amallay amsmullu
1 Is k id yucka inɣmis n tduli? Zɛma taɣrɣart
2 Udmawn n middn akud ann nnugrn,  acku kra skrn yuḍḍṛ
3 Acku kigan ad skrn sul mrrtn g wass n tɣrɣart
4 Ar kkmḍn g lafiyt ifdaddin
5 Ar ssan g uɣbalu n uẓiẓn
6 Ur asn illi umtcu bla g umudrus
7 Ur ad isijji ula ar ittkks laẓ
8 Inna Ṛbbi: macc ha nn udmawn yaḍnin g wass n tɣrɣart fulkin fjjijn
9 Acku issusm tn ɣaylli skrn, g tudrt
1 ntta Ṛbbi: ha nn ɣwi nn llan g turtit yattuyn
11 Ur ad gis ssfladn i uzrdig
12 Illa gis uɣbalu ingin
13 Llant gis tissiwin attuynin
14 D izukan ttrsnin i wanna iran ad isu
15 D isumutn drsnin
16 D iḥnbln fsrnin
17 Ntta Ṛbbi: maxx is ur ad ttmnadn iṛaman manik s ttuskarn?
18 D ignna manik s yattuy?
19 D idrarn manik s biddn?
2 d wakal manik s ittufsar?
21 Ntta Ṛbbi i umazan nns: aywa, sskʷti i middn, mad ak d ittuzann,  ha nn ad akkʷ tgid kyyin d umssukti
22 Ha nn ur fllasn tgid amakṛaḍ, ula bzzizz
23 Macc wanna iwrrin inbl, ifl lislam
24 Ha nn rad t imrrd Ṛbbi tammara iggutn
25 Inna Ṛbbi: ha nn rad urrin s darnɣ
26 Ha nn iqqan d ad tn nssḥsu, kra iga t yan d mad iskr? 

89
[Taylgi]
S yism n Ṛbbi amallay amsmullu
1 Inna Ṛbbi: ad ggalɣ s tiylgit? Illa mad innan: ass n tfaska
2 D mraw n waḍann lli isimɣur Ṛbbi
3 D tawngin d qayc: illa mad innan: ass n ɛaṛafa d yiḍ n wass n tfaska?
4 D yiḍ iɣ aad izray? Nɣ d iɣ d yucka?
5 Inna Ṛbbi: awa, is iga ɣik ann tagallit g dar ayt unlli?
6 Is ur tssind mad iskr Ṛbbi nnk i ɛad?
7 Ad t igan d iram bu ibrgmmitn? Nɣ d ixamn?
8 Ɣwilli mu ur ittuskar wanaw nnsn ɣ tmazirt akud ann?
9 D **tamud** lli bbinin asulil g wasif
1 d **firɛawn** bu tgusin, nɣ d iwrirn: **lahṛam**
11 Ɣwlli ẓḍmnin g tmazirt
12 Aywan ssugtn gis aɣazad
13 Yaywa Ṛbbi nnk yut tn s uzfl d tmmara
14 Ha nn Ṛbbi nnk imdi asn? Rad tn imrrt
15 Ha nn afgan iɣ t yurm Ṛbbi nns, yaywa issimɣur t, isnnufu t, akud ann ar ittini: isnnufa iyi Ṛbbi inu
16 Amma iɣ t yurm, yaywa issikṛiẓ  fllas tikki nns, akud ann ar ittini: isnugr iyi Ṛbbi inu
17 Awa, ha nn uhu, ha nn is ur ad takkam tikki i igigil
18 D ur ad tssurrsm xf tikki n umẓluḍ
19 Ɣik lli tccttam tikisit mk nna tga
2 d ar ttirim ayda s yat tayri iggutn
21 Waxxa, ha nn iɣ imdudi wakal yaywa imzi bahra
22 S d tucka trnnawt n Ṛbbi nnk, gin inirn ddrst yat g tama n tayyaḍ, fad ad ibḍu gr middn
23 S d tngi lafiyt n urwass, ɣ ass ann: akud ann ar ad iswingim ufgan, macc mad as issugr uswingm?
24 Yayw ar ittini: ma tad is ka zzwarɣ i tudrt inu mad ifulkin?
25 Inna Ṛbbi: akud ann ur rad t imrrd mqqar d yan, zun d ɣik lli rad t mrrtɣ njki
26 Ɣik lli ur rad t ikrf mqqar d yan, zun d ɣik lli rad t krfɣ nkki?
27 Amma ayt Ṛbbi: ha nn ar asn nttini: wa iman ganin imnnirn sn
28 Tsfulkid gr am d Ṛbbi, ad km issfulki Ṛbbi
29 S as ittunna: aywa, kcm gr ismgan inu
3 zdɣ g turtit inu 

90
[Tamazirt]
S yism n Ṛbbi amallay amsmullu
1 Inna Ṛbbi: ad ggalɣ s tmazirt ad, zɛma **makka**
2 Sul kyyin izzri ak Ṛbbi kra tskard g tmazirt ad, zɛma **makka**
3 D umaraw, d kra yuru, illa mad innan **adam** d tarwa nns?
4 Tagallit ar yad nskr afgan g tmmara, acku immaɣ dis g tmzwarut ula tamggarut,
5 Is d is iɣal, ur sar rad as iẓḍiṛ mqqar d yan? Ha nn Ṛbbi iẓḍaṛ as
6 Yaywa ar ittini: srfufn aɣ kigan d wayada
7 Is iɣal is t ur iẓṛi yan? Ula mad as iskr? Ha nn Ṛbbi iẓṛa t, issn mad iṭṭaf ula mad as iskr
8 Inna Ṛbbi: maxx is as ur nskir snat walln, ar srsnt ittmnad?
9 D ils ar srs isawl? D sin wanfurn mad isfalkayn udm nns?
1 ɣik lli as nmla sin iɣarasn: aɣaras n ufulki, d uɣaras n uẓuḍ,
11 Inna Ṛbbi: ha nn mtadd is ka imun d uɣaras lli rad t ijjnjm? G tmmara n usawn ann?
12 Hyya mtadd is tssnd manik iga usawn?
13 Inna Ṛbbi: azray n usawn ann iga t, ad tsdfid yan ismg, nɣ tawayya
14 Nɣ tfkid tirmd g yan wass illuẓn
15 I yan igigil lli igan g tuwja nnk
16 Nɣ amẓluḍ igan ajɛniḍ
17 Sul iga g ɣwilli flsnin aywan giddin xf uẓẓiḍṛ, ɣik lli gaddan xf tmllawt
18 Inna Ṛbbi: ha nn ɣwilli g llant timitar ad, ɣwi nn ad igan ayt iqus
19 Amma ɣwilli nblnin aywan sskirkksn aylan nnɣ, ha nn ɣwinn ad igan ayt iẓẓlmḍ, zɛma ayt urwass
2 ha nn turgaln g ugns n lafiyt

91
[Tafukt]
S yism n Ṛbbi amallay amsmullu
1 Inna Ṛbbi ad ggalɣ s tafukt d uznẓaṛ nns
2 D wayyur iɣ t id iṭṭfaṛ
3 D wass iɣ t id issugga
4 D yiḍ iɣ t idl
5 D ignna d ma tt isskin
6 D wakal, d ma tt ifsmn
7 D iman, d ma tt isastwan
8 Iml as aɣaras ifrɣn d wad yuɣdn
9 Ar ijjnjm Ṛbbi wad isɣusn ixf nns
1 ɣik lli issukl ɣwalli t inxxln
11 Ha nn tsskir gis **tamud** amazan nnsn, s uẓḍam nnsn
12 Illiɣ ayttazzal wacc nnsn, iskr ɣaylli xf d msacka?
13 Inna asn umazan n Ṛbbi: ad t igan d **ṣalḥ** ha nn ad ur tslim taṛamt n Ṛbbi d tissi nns g wass nns?
14 Macc sskirkksn t, aywṛn nɣin taṛamt, ɣik ann a xf tn isrfufnṚbbi nnsn s ubkkaḍ nnsn, yaywa isgun fllasn tammara, ur gisn injm mqqar d yan
15 Acku Ṛbbi ur ikṣuḍ, ma rad d iggru i ɣik ann? Nɣ d ɣwa lli inɣan taṛamt, ur nn itam ma rad iggru? 

92
[Iḍ]
S yism n Ṛbbi amallay amsmullu
1 Inna Ṛbbi ad ggalɣ s yiḍ iɣ idl kra illan
2 D wass iɣ d yugga s tifawt nns
3 D ɣwalli iskrn awtm d tawtmt, zun d **adam** d **ḥawwa**
4 A tawwuri nnun lli tskrm, ar tftts, gis mad ifulkin, ɣik lli gis mad ur ifulkin
5 Ha nn wanna yakkan tin Ṛbbi, yaywa ikṣuḍ Ṛbbi
6 Yaywa ifls s Ṛbbi, issn is tlla turtit n Ṛbbi
7 Ɣwann rad t nsmun d uɣaras ifulkin
8 Amma ɣwalli t yussn iɣal is ur ilkim xf Ṛbbi?
9 Yaywa isskirkkis tawrrayt s dar Ṛbbi
1 ha nn rad t nssiki aɣaras n tassast
11 Ha nn ur ad fllas yasi wayada nns amya iɣ irfufun
12 Ha nn asaɣul iga win nnɣ
13 Ɣik lli tga tmggarut, ula tamzwarut tin Ṛbbi
14 Inna Ṛbbi: ha nn ssiwdɣ kʷn s lafiyt ifdaddin
15 Lafiyt ann ur ad srs ikkmḍ bla wacc
16 Ɣwalli isskirkksn amazan yaywa inbl
17 Ɣik lli rad as yanf ɣwalli ikṣuḍn Ṛbbi
18 Ɣwalli yakkan ayada nns xf ad isɣus ixf nns d wayada nns
19 Sul ur iri kra n tnafut g dar yan s mad yakka
2 bla udm n Ṛbbi lli yattuyn
21 Ha nn rad sul ilkm mad ira, g dar Ṛbbi 

93
[Zikk n wass (tufat)]
S yism n Ṛbbi amallay amsmullu
1 Ad ggalɣ s zikk n uzal
2 D yiḍ iɣ idl
3 Amki k ifl Ṛbbi nnk, a **muḥammad** {taẓallit n Ṛbbi fllas} ula issikḍ k
4 Ha nn tamggarut, tuf ak tamzwarut
5 Ha nn rad ak ifk Ṛbbi nnk ard iɣ tnnid igda
6 Maxx is t inn ur tkkid tgid igigil? Yaywa Ṛbbi iḍuf k? Izwir ak, sg mẓẓiy ar mqqur, aylliɣ tsslkmd tabrat
7 Ɣik lli tt inn tkkid tuḍḍṛd, ismun k d uɣaras
8 Ɣik lli tgid amẓluḍ ifk ak mad ur ittsmadn
9 Awa, ha nn ad ur trnud igigil
1 ula tẓẓid d immtri, acku ur iṭṭaf ayada
11 Amma tanafut n Ṛbbi nnk, aywa sawl fllas ar t taddrad 

94
[Ammuzzu]
S yism n Ṛbbi amallay amsmullu
1 Inna Ṛbbi i umazan nns: maxx is ak ur nsmmuzi admr nnk ur gis kra n tkrẓi? Nktur t s tmllawt
2 Inna as Ṛbbi: naywa nsitti fllak abkkaḍ nnk, zɛma ur sul fllak illi mqqar d amya, g mad izwarn, ula mad iggʷran
3 Lli iẓẓayn xf tadawt nnk, zɛma  mad tusid
4 Inna as Ṛbbi: nsattuy ak abdar nnk, d watig nnk, kra g ttubdarɣ, ha nn ttubdard gis kyyin
5 Inna Ṛbbi: ha nn kra iga t tikṛẓi tlla dis tafsast, acku tafsast tga bdda xf tkṛẓi
6 Ha nn tikṛẓi tlla dis tafsast ɣik lli s inna Ṛbbi
7 Inna Ṛbbi: iɣ tfrid taẓallit nnk, nɣ d taɣawsa n ddunit aywa sṭṭufuṛ as, ma rad ak irwu grak d Ṛbbi nnk
8 Tsmun tn tayri nnk g ufus n Ṛbbi nnk 

95
[Tazart]
S yism n Ṛbbi amallay amsmullu
1 Inna ṛbii ad ggalɣ s **ttin** d **zzaytun** illa mad innan: tazart d uzmmur lli cttan middn? Illa mad innan: idrarn g tmazirt n **lquds**? Zun d **ṭṭuṛ sinin** ad t igan d udrar lli g isawl Ṛbbi s **musa** d tamazirt n **makka** zɛma iggul Ṛbbi s tmizar lli g d yuzn imazann nns (macc Ṛbbi ka ad issnn)
2 D udrar n **sinin**
3 D tmazirt ad: lli igdl Ṛbbi g kra ittukṣaḍn: **makka** lli g d yuzn Ṛbbi **muḥammad** {taẓallit n Ṛbbi fllas}
4 Inna Ṛbbi: tagallit ar nskr afgan nsastw t bahra
5 Naywa nssiwrri t id s gar tigira, zɛma arwass. Illa mad innan ad yussr bahra
6 Bla ɣwilli flsnin sskrn mad ifulkin. Ɣwi nn, llat* asn tɣrad ur tbbinin g dar Ṛbbi
7 Inna Ṛbbi: wa afgan: ma kigan d umsskirkkis aylliɣ tɣald is ur rad yili ussḥsu g wass n tɣrɣart?
8 Maxx is ur igi Ṛbbi wad iẓḍaṛn ad issḥsu u usumu? 

96
[Tuwṭṭat]
S yism n Ṛbbi amallay amsmullu
1 Inna jibril: i sidna* **muḥmmad** {taẓallit n Ṛbbi fllas} aywa ɣr s yism n Ṛbbi nnk, lli iskrn kra illan
2 Iskr afgan g tuwṭṭat n idammn
3 Aywa ɣr, ɣik lli tɣrid tamzwarut, ha nn Ṛbbi nnk yuf kra yakkan
4 Ɣwalli immaln i ufgan s tirra n tazzit, nɣ d aɣnbub: **lqalam**?
5 Imla i ufgan ɣaylli ur issin
6 Ɛad, ha nn afgan ar izray awttu? Iɣal is idus?
7 Iɣal ixf nns is izza xf Ṛbbi nns, s mad iṭṭaf?
8 Awa, ha nn tawrrayt nnk a afgan tra nn dar Ṛbbi nnk?
9 Awa, ini iyi: manik nn srk iga ɣwalli issugin mad ifulkin? Ad t igan, d **abu jahl**: anttay n umazan
1 issugi i ismg n Ṛbbi ad t igan d umazan ad ittẓalla?
11 Ini iyi: is ur imun ismg d uɣaras n Ṛbbi?
12 Nɣ ad immal tikṣṣaḍ n Ṛbbi?
13 Ini iyi, iɣ isskarkks yaywa yanf i uɣaras n Ṛbbi
14 Maxx is ur issin Ṛbbi nns? Is issn kra iskr?
15 Maxx? Tagallit iɣ tt ur igda g mad iskar, a sar t njjikr s twunza nns ɣ iggi n lafiyt
16 Ad tt igan d twunza n **abu jahl** lli iskarn tamsskirkkist tg tanabakaḍt
17 Inna Ṛbbi: ini as ad iɣr i ayt dars lli s inna iṭṭaf tn
18 Inna Ṛbbi: iɣ asn iɣra, ha nn rad nɣr i inirn n urwass ad t zbin
19 Uhu, ha nn ad as ur tsgdd, macc aywa ar ttẓallad ar tskard ma k izzaẓn s Ṛbbi nnk 

97
[Asutg]
S yism n Ṛbbi amallay amsmullu
1 Inna Ṛbbi: ha nn nzzugz nn **lquṛan** g iyiḍ n usutg: **lqadr**
2 Hyya matad is tssnd manik iga yiḍ n usutg?
3 Iḍ n usutg yuf ifḍ n wayyur
4 Ar d gis tgguzn inirn d **jibril** s turayt n Ṛbbi nnsn g kra irad ittuskir
5 G yiḍ ann iga ak afulki ar aɣllay n tiyylgi 

98
[Umlan]
S yism n Ṛbbi amallay amsmullu
1 Ur gin ɣwilli nblnin g ayt udlis, d imnabaln wid nfassaynin aylliɣ tn id yucka umlan: ad t igan d **lquṛan** nɣ d amazan
2 Ntta ad yuzn Ṛbbi issaqqra arratn ɣusnin, ad tn igan d **lquṛan**
3 Llan gisn aylan fawnin
4 Ha nn ur bḍin ɣwilli mu ittufka udlis, bla ḍaṛat n mad asn d yucka umlan: zɛma **lquṛan** d umazan
5 Ha nn ur asn ittunni bla ad ssumdn s Ṛbbi, aywan zddign as asgd, munn d uɣaras n Ṛbbi ar ttẓallan, ar akkan takuti, acku ɣik ann ad igan asgd yuɣdn
6 Ha nn ɣwilli nblnin ɣ ayt udlis, d ɣwilli skrnin amadraw n Ṛbbi, kcmn arwass, zdɣn bdda gis. Ɣwinn ad igan uẓuḍ n ufgan
7 Amma ɣwilli flsnin aywan skrn mad ifulkin, ɣwilli nn nttnin ad igan tufut n ufgan
8 Inna Ṛbbi: tiɣrad nnsn g dar Ṛbbi nnsn g wass n tɣrɣart, gant tnt turtitin n **ɛadn** lli mu ngin isaffn g ddawat nnsnt, aywan zdɣn bdda gisnt, ha nn ɣwinn isdgi fllasn Ṛbbi, ɣik lli fllasn sdgin ula nttni, f ɣaylli asn ifka, inna Ṛbbi ha nn ɣik ann ila i wanna ikṣuḍn Ṛbbi nns 

99
[Amdudi]
S yism n Ṛbbi amallay amsmullu
1 Iɣ imdudi wakal g izddar, amdudi nns iggutn?
2 Siɣ d issufɣ wakal kra gis imḍln
3 Akud ann inna ufgan: mad yaɣn akal?
4 Akud ann ad iga wakal inigi ar immal kra ittuskarn g iggi nns
5 Acku Ṛbbi nnk ad d srs yuznn
6 Akud ann rad d iwrrin middn g unrar n ufra, aɣwan bḍun gin anawn, fad ad ẓṛin ɣaylli skrn
7 Wanna iskrn uncc n ublɣuc g ufulki yafi t
8 Wanna iskrn uncc n ublɣuc g uẓuḍ yafi t 

100
[Iyysan]
S yism n Ṛbbi amallay amsmullu
1 Iggulla Ṛbbi s iyysan iɣ ad ttzzaln xf uɣaras n Ṛbbi aywan asḥarrayn, illa mad innan: iṛaman
2 D iyysan iɣ ssnkrn imrruyn s tsaliywin nnsn
3 D imḥarkan g taylgi, nɣ ddan s yimiɣ
4 Aywan ssnkrn agḍṛuṛ g usays n imiɣ, nɣ d **lḥijj**?
5 Siɣ lkmn tuẓẓumt nnsn kra gan
6 Ar iga ufgan wad inbln s mad as ifka Ṛbbi nns?
7 Ha nn ntta: zɛma Ṛbbi, nɣ d afgan iga inigi f ɣik ann?
8 Ɣik lli bahra ira ayad? Nɣ d iɣ t iṭṭaf ikums fllas
9 Inna Ṛbbi: maxx is ur issin iɣ iqaɣ mad illan g usmḍal?
1 yagi d mad iḥḍan g ulawn?
11 Ha nn Ṛbbi nnsn akud ann ifaw kra skarn, yaywa ifru as, kra iga t yan d mad iskr 

101
[Taɣrɣart-1]
S yism n Ṛbbi amallay amsmullu
1 Inna Ṛbbi: aḥḥ g tkṣṣaḍ n tɣrɣart?
2 Matta taɣrɣart ann? Acku ar tssiwid
3 Hyya? Mtadd is tssnd manik tga tɣrɣart ann?
4 Ad tt igan d wass lli g rad gin middn zun d wawḍid iluzzan
5 Siɣ gan idrarn zun d taḍut ikrmn?
6 Akud ann: ha nn wanna mu iẓẓay g ustul mad iskr gzufulki
7 Ha nn rad ikcm s turtit ifjjijn
8 Amma wanna mu ifssus g ustul nns mad iskr
9 Ha nn rad nn iḍṛ g lafiyt n urwass
1 hiyya? Mtadd is tssnd mani g rad nn iḍṛ?
11 Ad t igan d lafiyt ifdaddin 

102
[Asggudi]
S yism n Ṛbbi amallay amsmullu
1 Inna Ṛbbi: ha nn tstu awn tugt n ɣaylli tsmunm g tudrt n **ddunit** zun d ayda d warraw
2 Aylliɣ ttumḍalm ula kʷnni g usmḍal
3 Maxx? Ha nn rad sul tssnm?
4 Ɣik lli rad sul tssnm, mad srwn ittqqln?
5 Ɛad? Mtadd is tssnm tussna isqaqn? Ur rad akkʷ tflm tamggarut?
6 Iggulla Ṛbbi ad sar tẓṛam arwass?
7 Rad tẓṛim s ixf nns ur intiln?
8 Akud ann rad ttusqsim g kra awan ifka Ṛbbi? Zun d tadusi n ussfld, d iẓṛi, u wul, d mad ifka Ṛbbi i ufgan? 

103
[Annaz]
S yism n Ṛbbi amallay amsmullu
1 Inna Ṛbbi: ad ggalɣ s wannaz, zɛma azmz lli ɣ ad ittmussu ufgan
2 A afgan ar izla, ɣik lli illa g trfafant
3 Bla ɣwilli flsnin aywan skrn mad ifulkin, sul mkiddin xf inzgi, ɣik lli gaddan xf uẓẓiḍṛ 

104
[Aqjjam]
S yism n Ṛbbi amallay amsmullu
1 Arwass i kra igan aqjjam asagbar, ɣwilli isawaln g middn
2 Ad t igan d ɣwalli ismunn ayada iḥḍut i uzmz
3 Iɣal is ayada nns rad t ijjnjm g tmttant (**lmut**)
4 Awa, ha nn uhu? Tagallit asar nn iḍṛ g urwanss
5 Hiyya?
6 Mtadd is tssnd mad igan arwass ann?
7 Ad t igan d lafiyt n Ṛbbi lli ifdaddin
8 Xtalli nn izzlfn ulawn, ar tn tjddr?
9 Llan gis, sul trgl fllasn
1 sul g icumac uɣdnin? Nɣ d iskraf ẓẓaynin? 

105
[Ilw]
S yism n Ṛbbi amallay amsmullu 
1 Is ur tssind mad iskr Ṛbbis nnk i ayt alw?
2 Maxx is ur iskir g tkndawt nnsn tarfafant
3 Yaywa yagn asn d tirubbṛ n igḍaḍ?
4 Aywan ar tn kkatn s iẓṛan n walus
5 Aylliɣ gisn skrn zun d talibut irrutn, nnan asuggas ann a g ilul umazan z Ṛbbi? Taẓallit n Ṛbbi fllas 

106
[Qurayc]
S yism n Ṛbbi amallay amsmullu
1 Tasusmt i tmyurt n **qurayc**
2 Tamyurt nnsn iga t, umuddu g tgrst, d umuddu g unbdu: **ccita wa ṣṣayf** 
3 Ha nn illa fllasn ad ssumdn Ṛbbi n **lkaɛba** yad
4 Ɣwalli tn ijjnjmn s umtcu g laẓ, ɣik lli tn iḥḍa g tkṣṣaḍ 

107
[Afcku]
S yism n Ṛbbi amallay amsmullu
1 Inna Ṛbbi: is tssnd a muḥammad {taẓallit n Ṛbbi fllas} ɣwalli isskirkkisn ass n usḥssu? Zɛma ass n tɣrɣart
2 Ad t igan d ɣwalli d isgnunnin igigil, inxxl t f wayada nns
3 Ɣik lli ur issiws n umtcu n umẓluḍ
4 Inna Ṛbbi: arwass i imẓẓallan izballaɣn,
5 Ad tn igan d ɣwilli ttunin taẓallit nnsn? Illa mad innan ɣwilli tt sgrunin, nɣ d ur rad gis swingimn, nɣ d ɣwalli srs ur iwattsn udm n Ṛbbi?
6 Ɣwalli tfcarnin xf middn, ad tn ẓṛin?
7 Ɣik lli ur ar ṛṭṭln afcku, nɣ d ur akkan takuti 

108
[Tugt]
S yism n Ṛbbi amallay amsmullu
1 Inna Ṛbbi: ha nn nfk yak a muḥammad {taẓallit n Ṛbbi fllas} kigan, zun d **lquṛan** nɣ d yan wasif g dar Ṛbbi nnk,  nɣ d talaɣatt g  wass n tɣrɣart
2 Aywa ẓẓal i Ṛbbi nnk taẓallit n umud (**lɛid**) tɣrsd i tixsi nnk
3 Ha nn ɣawlli k ur irin ad ittubbayn (ittuman) 

109
[Imnabaln]
S yism n Ṛbbi amallay amsmullu
1 Inna Ṛbbi i umazan nns: aywa, bḍu, disn, ini asn: wa imnabaln
2 Ha nn nkkin ur rad ssumdɣ s ɣaylli s tssumdm, zɛma iduman nnun? 
3 Ɣik ann d kʷnnin, ur ad tssumdm s ma ssumdɣ nkkin, ad t igan d Ṛbbi
4 Ula nkkin,  ha nn ur ad ssumdɣ s ɣaylli s tssumdm kʷnnin
5 Ɣik ann d kʷnnin,  ha nn ur ad tssumdm s ma s ssumdɣ nkkin
6 Ha nn tṭṭafm asgd nnun,  ad t igan d unabal, ɣik lli ṭṭafɣ nkkin asgd inu,  ad t igan d **lislam** 

110
[Tannilt]
S yism n Ṛbbi amallay amsmullu
1 Iɣ d tucka tannilt n Ṛbbi nnk a amazan? D tnuṛẓumt n **makka** lli kizzugn?
2 Siɣ tannit middn ar kccmn s usgd n Ṛbbi gan d srs ikabarn? Ad t igan d **lislam**
3 Inna ad Ṛbbi: akud ann aɣwa mmuy i Ṛbbi nnk s tamayt nns,  ha nn iga ɣik ann tamatart, is radtaḍufd, taywat tettr i Ṛbbi nnk, asaruf, ha nn ntta iga amssaruf 

111
[Allam]
S yism n Ṛbbi amallay amsmullu
1 Ad ibbi Ṛbbi ifassn n **abu lahab** awa ha nn ttubbayn (**ittuman**) yad, ha nn yut t Ṛbbi
2 Ur fllas yusy wayada nns amya, ula tarwa nns
3 Ha nn rad nn iḍṛ g lafiyt mmu tmẓla
4 Ntta d tmɣart nns, xtalli irban ifrgan s uɣaras n umazan n Ṛbbi
5 Sul yili g umkṛḍ nns izikr illmn? Nɣ d wi n uzzal? 

112
[Taɣusi]
S yism n Ṛbbi amallay amsmullu
1 Inna Ṛbbi i umazan nns: ini **Allah** {**jalla jalaluhu**} ntta ka igan yan, ur illi mad t irwasn
2 Ntta ka ad izzan f kra illan, ur sar rad t iliḥ
3 Ur yurw yan, ula yurw t yan.
4 Ur illi mqqar d kra n yan t irwasn, ula iga as anggu 

113
[Tifawt]
S yism n Ṛbbi amallay amsmullu
1 Inna Ṛbbi i umazan nns: ini: ha nn zugɣ s Ṛbbi n uɣlay n tifawt
2 G uẓuḍ n kra skrn ismgan n Ṛbbi? 
3 Ɣik ann d uẓuḍ n yiḍ iɣ illas
4 D uẓuḍ n tḍlmasin iɣ assutufnt g tiyrrisin
5 D uẓuḍ n umangaẓ iɣ immunẓ 

114
[Mddn]
S yism n Ṛbbi amallay amsmullu
1 Inna Ṛbbi i umazan nns, ini: ha nn zugɣ s Ṛbbi n middn
2 Ad t igan d ugllid n middn
3 Lli igan Ṛbbi n middn
4 G uẓuḍ n iblis lli iḥḍḍun iɣ ittbdar Ṛbbi
5 Ɣwalli ismirkisn g ulawn n middn iɣ ttun Ṛbbi nnsn
6 Ɣik lli zugɣ s Ṛbbi amar uẓuḍ n umdun d middn
